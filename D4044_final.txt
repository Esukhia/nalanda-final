\[སེམས་ཙམ། འི། ༡༤༡ན\]﻿༄༅༅།།རྒྱ་གར་སྐད་དུ།བོ་དྷི་སཏྭ་བྷཱུ་མི་བྲྀཏྟི།བོད་སྐད་དུ།བྱང་ཆུབ་སེམས་དཔའི་སའི་འགྲེལ་པ།སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།སེམས་ཅན་ཀུན་ལ་ཕན་འདོད་པས[^1K]།།མ་མོ་གང་ཞིག་ཤེས་པ་དེ།།ཤེས་བྱའི་ཕ་རོལ་མཐར་འགྲོ་བ།།དེ་ཡི་བཤད་པ་བརྩམ་པར་བྱ།།ཚིགས་སུ་བཅད་པ་འདི་བརྩམས་པའི་དགོས་པ་གང་ཞེ་ན།དགོས་པ་མཐོང་བའོ།།དགོས་པའི་དོན་གང་དོན་ཆེན་པོའི་དོན་མཐོང་བ་སྟེ།བསྟན་བཅོས་དོན་ཆེན་མཐོང་ནས་ནི།།མཉན་པ་དང་ནི་གཟུང་བའི་ཕྱིར།།ཐོས་འདོད་གུས་པར་གྱུར་བ་[^2K]ནི།།དང་པོ་ཚིག་གིས་དགོས་པ་ཡིན།།ཞེས་གསུངས་པས་སོ།།མ་མོའི་དོན་ཆེན་པོ་མཐོང་བས[^3K]
།ཚིགས་སུ་བཅད་པ་འདི་ཡང་དོན་ཆེ་བ་ཉིད་ཀྱིས།ཡང་འདི་ཉིད་ཀྱི་[^4K]དོན་ཆེ་བའི་ངོ་བོ་ནི་བརྗོད་པར་བྱ་བ་མ་ཡིན་ནོ།།འགྲོ་བ་ཞེས་བྱ་བ་ནི་འཐོབ་པའོ།།ཡང་ན་རྟོགས་པ་སྟེ།ཡེ་ཤེས་མཐོང་བའི་དོན་དུ་འགྲོ་བས་སོ།།ཚིག་གཅིག་ལ་ཡང་ངེས་པར་བཟུང་བ་[^5K]མཐོང་བའི་ཕྱིར་ཏེ།འདི་ལྟ་སྟེ་ཆུ་འཐུང་དང་རླུང་ཟ་ཞེས་བྱ་བ་ལྟ་བུས་ན།འགྲོ་བ་ཞེས་བྱ་བ་ངེས་པར་གཟུང་བའི་དོན་དུ་རྟོགས་པར་བྱའོ།།གཞན་དུ་ན་ཚིག་ལ་ནུས་པ་མེད་པར་འགྱུར་རོ།།འགྲོ་བ་ནི་སོང་བར་གྱུར་པ་དང་།འོང་བར་འགྱུར་བ་དང་།འགྲོ་བ་སྟེ།འདི་ལྟ་སྟེ།རི་ནི་གནས་སོ་ཞེས་བྱ་བ་ལྟ་བུའོ།།ཤེས་བྱ་ཞེས་བྱ་བ་ནི་ཤེས་པར་བྱ་བའོ[^6K]
།།དེའི་མཐའ་ནི་ཤེས་བྱའི་མཐའོ།།འདིར་པ་རིའི་རི་ཉེ་བར་བསྒྱུར་བ་ནི་ཁྱབ་པ་དང་ཀུན་དུའི་[^7K]དོན་ཏེ།ཀུན་དང་ཁྱབ་པའི་མཐའ་ནི་པ་[^8K]རི་ཨན་ཏ་སྟེ།མཐར་འགྲོ་བའོ།།གང་ཞིག་ཤེས་པ་ཞེས་བྱ་བ་ནི་གང་དེ་ཤེས་པས་ཡིན་གྱི།གཞན་གྱིས་ནི་མ་ཡིན་ལ་ཤེས་པ་ཡིན་གྱི་མི་ཤེས་པ་ནི་མ་ཡིན་ནོ།།གང་ཞིག་ཤེས་པས་ཤེས་བྱའི་ཕ་རོལ་མཐར་འགྲོ་བ་དེ་གང་ཡིན་ཞེ་ན།བྱང་ཆུབ་སེམས་དཔའི་སྡེ་སྣོད་རྒྱས་པ་སྟེ།ཤེས་བྱའི་ཕ་རོལ་མཐར་འགྲོ་བ་གཞན་དག་ལ་མ་མཐོང་བའི་ཕྱིར་རོ།།དེའི་མ་མོས་[^9K]ནི་ཤིན་ཏུ་རྒྱས་པའི་མཚན་ཉིད་ཅན་གྱི་[^10K]ཤིན་ཏུ་རྒྱས་པའི་སྡེ་སྣོད་ཀྱི་མ་མོ་ཞེས་བྱ་བ་[^11K]སྟེ།མ་མོ་དང་འདྲ་བས་ན་མ་མོའོ།།ཇི་ལྟར་ཡི་གེའི་མ་མོ་མ་གཏོགས་པའི་བསྟན་བཅོས་མི་དམིགས་པ་དེ་བཞིན་དུ།བྱང་ཆུབ་སེམས་དཔའི་སར་བསྟན་པའི་མཚན་ཉིད་དང་བྲལ་བའི་ཤིན་ཏུ་རྒྱས་པའི་སྡེ་སྣོད་མ་མཐོང་བའི་ཕྱིར་རོ།།དེའི་ཞེས་བྱ་བ་ནི་མ་མོའིའོ།།གང་གིས་ཅི་ཙམ་[^12K]ཞེ་ན།སྨྲས་པ།སེམས་ཅན་ཀུན་ལ་ཕན་འདོད་པས་[^13K]སོ།།སེམས་ཅན་ཐམས་ཅད་ལ་ཕན་པར་[^14K]འདོད་པ་ནི་ལེགས་པར་བྱེད་པ་སྟེ།སེམས་ཅན་ཀུན་ལ་ཕན་པར་[^15K]འདོད་པའོ།།ཇི་ལྟ་བུའི་ཕན་པ་ཞིག་ཅེ་ན།བཤད་པ་མ་མོའི་དོན་བསྟན་པའོ།།དེ་བསྟན་པས་ཀྱང་རྒྱ་ཆེན་པོའི་སྡེ་སྣོད་ཀྱང་བསྟན་པར་འགྱུར་བས་ཚིགས་སུ་བཅད་པ་འདིའི་བསྡུས་པའི་དོན་ནི་དེ་ཡིན་ནོ།།བྱང་ཆུབ་སེམས་དཔའི་སའི་སྡེ་འདིའི་བསྡུས་པའི་དོན་ནི།རྣལ་འབྱོར་གྱི་གཞིའི་གནས་དང་།རྣལ་འབྱོར་གྱི་གཞིའི་བདག་ཉིད་ཀྱི་གནས་དང་།རྣལ་འབྱོར་གྱི་གཞིའི་མཐའི་གནས་སོ།།རྣལ་འབྱོར་གྱི་གཞིའི་གནས་ནི་[^16K]ལེའུ་བཅོ་བརྒྱད་དོ།།རྣལ་འབྱོར་གྱི་གཞིའི་སྒྲུབ་པའི་ཆོས་ནི་ལེའུ་བཞིའོ།།རྣལ་འབྱོར་གྱི་གཞིའི་མཐའ་ནི་ལེའུ་ལྔ་སྟེ།གང་དེ་ནི་ཆོས་བཅུ་པོ་འདི་དག་ནི་ཐེག་པ་ཆེན་པོ་བྱང་ཆུབ་སེམས་དཔའི་ལམ་འབྲས་བུ་དང་བཅས་པ་སྡུད་པར་བྱེད་པ་ཡིན་ནོ།།བཅུ་གང་ཞེ་ན།གཞི་དང་།རྟགས་དང་།ཕྱོགས་དང་།ལྷག་པའི་བསམ་པ་དང་།གནས་པ་དང་།སྐྱེ་བ་དང་།ཡོངས་སུ་འཛིན་པ་དང་།ས་དང་།སྤྱོད་པ་དང་།རབ་ཏུ་གནས་པའོ་ཞེས་བྱ་བའོ།།གྲངས་བཅུར་བསྡུས་པ་ནི་གྲངས་ངེས་པར་གཟུང་བའི་དོན་ཏེ།བཅུ་ལས་མི་མང་ཞིང་མི་ཉུང་ངོ་།།ཐེག་པ་ཆེན་པོ་སྡུད་པར་བྱེད་པ་ཡིན་ནོ་ཞེས་བྱ་བ་ལ།ཕྱིན་པར་བྱེད་པས་ན་ཐེག་པའོ།།དེ་ནི་ཐེག་པ་ཡང་ཡིན་ལ་ཆེན་པོ་ཡང་ཡིན་པས་ཐེག་པ་ཆེན་པོ་སྟེ།འཆད་པར་འགྱུར་བའི་ཆེན་པོ་ཉིད་རྣམ་པ་བདུན་གྱི་[^17K]ཚུལ་གྱིས་སོ།།རབ་ཏུ་གནས་པའི་ལེའུ་ནི་འབྲས་བུ་ཉིད་ཡིན་པས་ན།ཐེག་པ་ཆེན་པོར་མ་བསྡུས་པས་དེས་ན་བྱང་ཆུབ་སེམས་དཔའི་ལམ་འབྲས་བུ་དང་བཅས་པ་ཞེས་བསྟན་ཏོ།།འདིས་ཐོབ་པར་བྱེད་པས་ན་ལམ་མམ་ཐོབ་པར་བྱ་བས་ན་ལམ་སྟེ།འདི་ལྟར་ཡེ་ཤེས་དང་ཐོབ་པར་བྱ་བའི་འབྲས་བུ་ནི་ལམ་ཞེས་བསྟན་པར་འགྱུར་རོ།།དེ་ལྟ་བུའི་མཚན་ཉིད་ཅན་གྱིས་ཐེག་པ་ཆེན་པོས་ནི་རབ་ཏུ་གནས་པའི་ལེའུ་ཡང་འདི་ལྟར་བསྡུས་པར་འགྱུར་རོ།།འདིས་འཛིན་པར་བྱེད་པས་ན་རྟེན་ཏེ།གང་གི་ཕྱིར་བརྟེན་པ་[^18K]ལ་ལྟོས་ནས་རྟེན་ཉིད་ཡིན་ན།གང་གི་རྟེན་ཡིན་ཞེས་བརྟེན་པ་འདྲི་བས།དེ་ལྟ་བས་ན་སྐལ་བ་དང་ལྡན་པ་ཞེས་སྨྲས་སོ།།དེ་བཞིན་དུ་གཞན་ལ་ཡང་སྦྱར་བར་བྱའོ།།ཡང་དག་པར་རྫོགས་པའི་བྱང་ཆུབ་ཡོངས་སུ་རྫོགས་ཞེས་ཅིའི་ཕྱིར་བརྗོད།འདི་ལྟར་ཡང་དག་པར་རྫོགས་པའི་བྱང་ཆུབ་འཐོབ་[^19K]ཅེས་མི་བརྗོད་ཅེ་ན།རྣམ་པ་ཐམས་ཅད་ཤིན་ཏུ་གནས་གྱུར་པའི་མཚན་ཉིད་ཅན་ནི་བྱང་ཆུབ་ཡིན་ལ།སྦྱིན་པ་ལ་སོགས་པའི་སྦྱོར་བ་ཙམ་གྱིས་ནི་མི་ཐོབ་བོ།།འོན་ཀྱང་སྦྱིན་པ་ལ་སོགས་པའི་རིམ་གྱིས་གང་གློ་བུར་པའི་དྲི་མ་བསལ་ནས།མཐར་རྡོ་རྗེ་ལྟ་བུའི་ཏིང་ངེ་འཛིན་ལ་ཡང་དག་པར་བརྟེན་པའི་ལམ་ནི་བྱང་ཆུབ་བོ།།གང་ཟག་རིགས་ལ་གནས་པ་ཞེས་བྱ་བ་ལ་སོགས་པ་གསུངས་པའི་[^20K]གཞུང་གིས་ཅི་ཞིག་བསྟན།རིགས་ལ་གནས་པའི་[^21K]རྟེན་རྣམས་ཡོད་ན་ཡང་རིགས་ཉིད་གཙོར་བརྟེན་[^22K]ཞེས་རབ་ཏུ་བསྟན་ཏེ།རིགས་མེད་ན་གཞན་ཡོད་ན་ཡང་རྣམ་པ་ཐམས་ཅད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བ་མེད་པ་ཉིད་ཡིན་ལ།རིགས་ཡོད་ན་ནི་དུས་གཞན་ན་སེམས་བསྐྱེད་པ་ལ་སོགས་པ་བྱས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་ཕྱིར་རོ།།རིགས་ཇི་ལྟ་བ་[^23K]བཞིན་དུ་དང་པོ་སེམས་བསྐྱེད་པ་དང་།བྱང་ཆུབ་སེམས་དཔའི་སྤྱོད་པ་ཐམས་ཅད་ཀྱང་དེ་བཞིན་ནོ།།ཅི་ལྟར་རིགས་ལ་གཞི་ཞེས་བརྗོད་ཅིང་ཉེ་བར་རྟོག་པ་[^24K]ལ་སོགས་པ་བརྗོད་པ་ལྟར།དང་པོ་སེམས་བསྐྱེད་པ་ལ་ཡང་གཞི་དང་རྟོག་པ་[^25K]ལ་སོགས་པར་བརྗོད་དོ།།དེ་ལ་ཡང་རིགས་ཞེས་བྱ་བ་ནི།རང་བཞིན་གྱིས་གནས་པའི་རིགས་སོ།།འབྲས་བུ་མེད་པས་ཆ་ཕྲ་བ་ཞེས་བྱ་བ་ནི།འབྲས་བུ་མི་དམིགས་པའི་དོན་ཏོ[^26K]།།འབྲས་བུ་ལ་ལྟོས་ནས་རིགས་ཡོད་པར་ཤེས་ཀྱི་གཞན་དག་ཏུ་ནི་མ་ཡིན་ནོ།།བདག་ལ་ཕན་པའི་ཕྱིར་ཞུགས་པ་ཞེས་བྱ་བ་ལ་སོགས་པ་ལ།དགེ་བ་ལ་སྤྱོད་པ་ནི་ཕན་པ་ཞེས་བརྗོད་དོ།།བདེ་བ་ནི་གནོད་པ་མ་ཡིན་པའོ།།སྙིང་བརྩེ་བ་ནི་འདི་ན་ལ་ལ་མི་གནོད་པའི་དགེ་བ་ལ་སྤྱོད་པས་གཞན་དག་ལ་བརྩེ་བའོ།།འདོད་པར་བྱ་བ་ཉིད་དང་དོན་དང་ལྡན་པ་ཉིད་ཀྱིས་དོན་ཡིན་ལ་གང་འདོད་པར་བྱ་བ་ཉིད་དང་ཁ་ན་མ་ཐོ་བ་མེད་པ་ཉིད་ཀྱིས་ཕན་པ་དང་བདེ་བའོ།།གང་དག་དགེ་བ་[^27K]སྤྱོད་པ་ལ་འཇུག་པ་རྣམས་ནི་མི་སྟེ།རྒྱལ་རིགས་ལ་སོགས་པའོ།།གང་དག་སངས་རྒྱས་འབྱུང་བ་དང་།ལེགས་པར་གསུངས་པའི་ཆོས་དང་།ལེགས་པར་སྤྱོད་པའི་དགེ་འདུན་ལ་མང་དུ་ཞུགས་པས་ཕན་པ་འབྱུང་བར་འགྱུར།བདེ་བ་འབྱུང་བར་འགྱུར་ཞེས་གསུངས་སོ།།ཡང་དེ་ནི་བདག་ལ་ཕན་པ་དང་བདེ་བ་བྱས་ནས་འཇིག་རྟེན་ལ་སྙིང་བརྩེ་བས།འདི་སྙམ་དུ་སེམས་པར་འགྱུར་ཏེ།ཇི་ལྟར་གཞན་དག་ལ་ཕན་པ་དང་།བདེ་བ་དང་།ལྡན་པར་བྱ་སྙམ་མོ།།གཞན་དག་ཀྱང་འདི་སྙམ་དུ་སེམས་ཏེ།ཇི་ལྟར་བདག་ཀྱང་འདི་ལྟར་འགྱུར་སྙམ་མོ།།དེས་ན་དོན་དང་ཕན་པ་དང་བདེ་བ་ཞེས་བྱའོ།།ལྷ་དང་མི་རྣམས་ཞེས་བྱ་བ་ནི།དོན་ཤེས་པ་དང་།བསྒྲུབ་པ་ལ་ནུས་པ་དང་ལྡན་པས་ལྷ་དང་མིའོ།།སྦྱིན་པའི་ཕ་རོལ་ཏུ་ཕྱིན་པའི་རིགས་ཀྱི་རྟགས་ནི་མདོར་བསྡུ་ན་རྣམ་པ་གསུམ་སྟེ།ཟང་ཟིང་གི་སྦྱིན་པ་དང་།ཆོས་ཀྱི་སྦྱིན་པ་དང་།མི་འཇིགས་པའི་སྦྱིན་པའོ།།སྦྱིན་པའི་རྟགས་གསུམ་པོ་དེ་རྣམས་ལས།དེ་ལ་རེ་ཞིག་དང་པོར་ཟང་ཟིང་གི་སྦྱིན་པའི་རྟགས་ནི་ཡོད་ཅིང་བདོག་པ་ནི་རྟགས་གསུམ་སྟེ།སྦྱིན་པའི་བདག་ཉིད་ཅན་དང་།སྦྱིན་འདོད་པའི་བསམ་པ་ཉིད་དང་།རྟག་ཏུ་རྒྱུན་མི་འཆད་པར་བགོ་བཤའ་[^28K]བྱེད་པའི་ངང་ཚུལ་ཅན་དང་།སྦྱིན་པའི་དུས་སུ་རབ་ཏུ་དགའ་བའི་སེམས་ཀྱིས་སྟེར་བའོ།།མེད་ཅིང་མི་བདོག་ན་ཡང་ཆུང་ན་ཡང་བགོ་བཤའ་བྱེད་པ་དང་།བསམ་པ་ནི་སྦྱིན་པར་བྱ་བའམ་[^29K]མི་སྦྱིན་ཞེས་སེམས་དང་འཐབ་མོ་བྱས་ན་[^30K]སྦྱིན་པ་མ་ཡིན།དེ་བཞིན་སེར་སྣའི་ཕྱོགས་ཀྱི་གཉེན་པོ་དང་།རྒུད་པའི་གཉེན་པོས་སྦྱིན་པ་ནི་ངོ་ཚའོ་ཞེས་དེ་ལྟར་རེ་ཞིག་སྦྱིན་པ་ལ་བདག་ཉིད་སྒྲུབ་པའོ།།གཞན་ལ་སྒྲུབ་པ་ལ་ཡང་རྣམ་པ་གཉིས་ཏེ།གཞན་སྦྱིན་པ་ལ་མ་ཞུགས་པ་ལ་སྒྲུབ་པ་[^31K]དང་།སྦྱིན་པ་ལ་ཞུགས་པ་ལ་སྒྲུབ་པའོ།།སྦྱིན་པ་ལ་མ་ཞུགས་པ་ལ་ཡང་རྣམ་པ་གཉིས་ཏེ།སྦྱིན་པའི་ཕན་ཡོན་མི་ཤེས་པའི་སྐྱེ་བོ་རྨོངས་པ་དང་།བག་མེད་ཅིང་ཞུམ་པ་སྟེ།རྨོངས་པ་རྣམས་ལ་བསྟན་པ་དང་།བག་མེད་པའི་ངང་ཚུལ་ཅན་རྣམས་ཉེ་བར་འདུན་པར་བྱའོ[^32K]།།ཡང་དག་པར་ཞུགས་པ་རྣམས་ལ་ཡིད་དགའ་བ་དང་ཡིད་བདེ་བ་སྟེ།སྦྱིན་པ་པ་ལ་ནི་ཡིད་དགའ་ལ།སྦྱིན་པ་ལ་རྗེས་སུ་ཡི་རང་བ་ནི་ཡིད་བདེ་བའོ།།ཆོས་ཀྱི་སྦྱིན་པ་ལས་བརྩམས་ནས་བསྟན་པ་བླ་མ་རྣམས་ཞེས་བྱ་བ་དེ་ལ།ཆོས་ཀྱི་ཕྱིར་སྦྱིན་པའམ།ཆོས་སྦྱིན་པའོ།།དེ་ལ་ཆོས་ཀྱི་ཕྱིར་སྦྱིན་པའི་དབང་དུ་བྱས་ནས་བླ་མ་རྣམས་ཞེས་བྱ་བ་ལ་སོགས་པ་གསུངས་པ་དེ་ལ།མཁན་པོ་དང་སློབ་དཔོན་ནི་ཕ་མའོ།།རྒན་རབས་ནི་གང་རབ་ཏུ་བྱུང་བ་ཚངས་པ་མཚུངས་པར་སྤྱོད་པའམ་ལོས་རྒན་པའོ།།ཡོན་གནས་ནི་ཡོན་ཏན་དང་ལྡན་པའོ།།བཀུར་སྟི་བྱ་བར་འོས་པ་ནི་ཡོན་ཏན་དང་ལྡན་པའི་བྱེ་བྲག་གམ།ཡང་ན་གཞན་ཡང་བཀུར་སྟི་བྱ་བར་འོས་པའོ།།ཆོས་ཀྱི་[^33K]སྦྱིན་པའི་དབང་དུ་བྱས་ནས།དྲིས་ཀྱང་རུང་མ་དྲིས་ཀྱང་རུང་ཞེས་བྱ་བ་ལ་སོགས་པས་བསྟན་ཏོ།།མི་འཇིགས་པ་[^34K]སྦྱིན་པའི་དབང་དུ་བྱས་ནས་བསྟན་པ་ནི།རྒྱལ་པོ་དང་དགྲ་ཞེས་བྱ་བ་ལ་སོགས་པས་བསྟན་ཏེ།མི་འཇིགས་པ་ལ་[^35K]རྗེས་སུ་སྦྱིན་པ་ལུས་སམ་ངག་གིས་བདག་གི་དངོས་པོ་ཉམས་པ་ལས་ཡོངས་སུ་བསྲུང་བའོ།།ལོངས་སྤྱོད་ཉམས་པ་ལ་མི་འཇིགས་པ་སྦྱིན་པ་ནི།གཏམས་ཞེས་བྱ་བ་ལ་སོགས་པ་ལ།འཇིགས་ནས་ཕ་རོལ་རང་གིས་གཞག་པའམ་བདག་གིས་སྐྱིན་པོར་བླངས་པ་ལ་སླུ་[^36K]བར་མི་བྱེད་དེ།དེ་ཇི་ལྟར་ཆད་པའི་སྐྱེད་དང་བཅས་པར་སྦྱིན་གྱི་དོར་ཡང་མི་བྱེད་ལ།འབྲོས་པར་ཡང་མི་བྱེད་དོ།།རང་གི་རིགས་རྒྱུད་ལ་ཡང་ཞེས་བྱ་བ་ནི་གཉིས་ཀྱི་ཕན་ཚུན་ནོ།།ནོར་བུ་དང་མུ་ཏིག་དང་བཻ་ཌཱུརྱ་ཞེས་བྱ་བ་ལ་སོགས་པ་ནི་ཚོང་པ་རྣམས་ཀྱི་ཐ་སྙད་དུ་བྱ་བའོ།།ལོངས་སྤྱོད་དང་ཞུགས་པ་དང་སྦྱིན་པའི་སེམས་གསུམ་དུ་གྱུར་པའི་སྦྱིན་པ་དང་།ལོངས་སྤྱོད་པ་དང་ཟད་པ་ཞེས་བྱ་བ་ལ།སྦྱིན་པའི་དབང་དུ་བྱས་པ་ནི་བཤད་ཟིན་ཏོ།།ལོངས་སྤྱོད་ཀྱི་དབང་དུ་བྱས་ནས་བརྗོད་པ་ནི།རང་བཞིན་གྱིས་ལོངས་སྤྱོད་རྒྱ་ཆེན་པོ་ཞེས་བྱ་བ་ལ་སོགས་པ་བསྟན་ཏོ།།ལོངས་སྤྱོད་དེ་ཡང་དོན་དང་ལྡན་པའི་ལོངས་སྤྱོད་དང་།དོན་དང་མི་ལྡན་པའི་ལོངས་སྤྱོད་དོ།།དོན་དང་ལྡན་པའི་ལོངས་སྤྱོད་ཀྱི་དབང་དུ་བྱས་པ་ནི།ལོངས་སྤྱོད་དེ་ལུས་བདེ་བར་བྱེད་པའོ།།ཡིད་མགུ་བར་བྱེད་པ་ནི་ཡོངས་སུ་སྤྱོད་པ་སྟེ།ལས་ཀྱི་མཐའ་རྒྱ་ཆེན་པོ་དག་ལ་མོས་པས་སྒྲུབ་པའོ།།གང་འཇིག་རྟེན་ན་ཞུགས་པ་ཞེས་བྱ་བ་ལ་སོགས་པ་ནི།ཕྱིན་ཅི་ལོག་གི་ལོངས་སྤྱོད་དགག་པའི་དབང་དུ་བྱས་ནས་བསྟན་པའོ།།འདོད་ཆགས་དང་བྲལ་བ་ཐོབ་པར་འགྱུར་ཞེས་བྱ་བ་ནི།ཞུགས་པ་ཐོབ་པ་རྣམས་ལས་ངོ་ཚ་དང་ཁྲོལ་ཡོད་པ་བསྟན་པའོ[^37K]།།མ་འོངས་པའི་ནི།ལོངས་སྤྱོད་རྒྱ་ཆེན་པོ་དག་རྙེད་ན་ཞེས་བྱ་བ་སྟེ།སྔར་གྱི་ནི་གཏང་བར་བྱ་བ་རབ་ཏུ་བསྟན་པ་ཡིན་ལ།འདི་ནི་སྦྱིན་པར་བྱ་བའི་རྫས་འཐོབ་པར་འགྱུར་བ་ཡིན་ནོ།།ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་རིགས་ཀྱི་རྟགས་བསྡུས་པའི་དོན་ནི།ཚུལ་ཁྲིམས་རྣམ་པ་གསུམ་གྱི་རྟགས་རྣམས་ཏེ།སྡོམ་པའི་ཚུལ་ཁྲིམས་དང་།དགེ་བ་ཆོས་སྡུད་པ་དང་།སེམས་ཅན་གྱི་དོན་བྱ་བའི་ཚུལ་ཁྲིམས་ཀྱིའོ།།དེ་ལ་སྡོམ་པའི་ཚུལ་ཁྲིམས་ཀྱི་དབང་དུ་བྱས་ནས།ལུས་དང་ངག་གི་ལས་ཞེས་བྱ་བ་ལས་བརྩམས་པའོ།།མི་དགེ་བ་ཞེས་བྱ་བ་ལ་[^38K]ནི་རང་ལ་མི་ཕན་པ་བྱེད་པའོ།།ཤིན་ཏུ་དྲག་པོའི་[^39K]ཞེས་བྱ་བ་ནི།དེའི་མི་མཐུན་པའི་ཕྱོགས་སྤོང་བའོ།།སེམས་ཅན་ལ་ཤིན་ཏུ་གནོད་པ་མ་ཡིན་ཞེས་བྱ་བ་ནི།སྲོག་གཅོད་པ་སྤངས་པའི་ཚུལ་ཁྲིམས་ཀྱི་དབང་དུ་བྱས་ནས་བསྟན་པ་སྟེ།སྦྱོར་བའི་དུས་ཀྱིའོ།།བྱས་སུ་ཟིན་ཀྱང་ཞེས་བྱ་བ་ནི་མཇུག་གི་དབང་དུ་བྱས་ནས་བསྟན་པའོ།།དེ་ཡང་[^40K]འཛེམ་བཞིན་དུ་ཞེས་བྱ་བ་ནི་དངོས་པོ་[^41K]བཞིའི་དུས་སུའོ།།དགའ་བཞིན་པས་མ་ཡིན་ཞེས་བྱ་བ་ནི་མི་མཐུན་པའི་ཕྱོགས་སྤོང་བའོ།།འདི་ལྟ་བུ་ནི་རེ་ཞིག་སྲོག་གཅོད་པའི་ལས་ཀྱི་ལམ་གྱིས་བསྡུས་པའི་དབང་དུ་བྱས་པའོ།།ལག་པ་དང་བོང་པ་ཞེས་བྱ་བ་ལ་སོགས་པ་ནི།ལས་ཀྱི་ལམ་གྱིས་བསྡུས་པའི་དབང་དུ་བྱས་པ་སྟེ།རང་བཞིན་གྱིས་མཉེས་གཤིན་ཞེས་བྱ་བ་ལ་སོགས་པ་ནི་སྲོག་གཅོད་པ་ལ་ཡང་ངོ་།།དགེ་བ་ཆོས་སྡུད་པའི་[^42K]ཚུལ་ཁྲིམས་ཀྱི་དབང་དུ་བྱས་ནས།རང་བཞིན་གྱིས་ཀྱང་བསོད་ནམས་ལ་དགའ་བ་ཡིན་ཞེས་བྱ་བའི་བར་དུའོ།།སེམས་ཅན་གྱི་དོན་བྱ་བའི་ཚུལ་ཁྲིམས་ཀྱི་དབང་དུ་བྱས་ནས་བཤད་པ།སེམས་ཅན་ཕན་[^43K]འདོགས་པ་ཞེས་བྱ་བའི་བར་ནས།མ་བྱིན་པ་[^44K]ལེན་པ་སྤོང་བའི་ཚུལ་ཁྲིམས་ཀྱི་རྟགས་ཀྱི་དབང་དུ་བྱས་ནས་སེམས་ཅན་གྱི་དོན་བྱ་བའི་ཚུལ་ཁྲིམས་ནི་ཇི་ལྟར་རྟགས་དང་མཚན་མ་ལ་[^45K]ལྟོས་ལ་སྦྱར་བར་བྱ་སྟེ།བདག་གིས་ནི་[^46K]ཕྱོགས་ཙམ་བསྟན་ཏོ།།གནོད་པ་བྱེད་པ་ལ་མི་མཇེད་པའི་བཟོད་བའི་རྟགས་ནི་འདིར་རྟགས་ཞེས་བསྟན་ཏོ[^47K]།།གནོད་པ་བྱེད་པ་ལ་མི་བཟོད་པ་ནི་ཤིན་ཏུ་སྨད་པའི་ཕྱིར་རོ།།གནོད་པ་བྱས་ཀྱང་མི་བཟོད་པ་མི་བྱེད་ལ་ཞེས་བྱ་བ་ནི།ལུས་དང་ངག་དག་གིས་མི་བྱེད་པའོ།།གྲོས་བཏབ་ན་ཡང་མྱུར་དུ་ཉན་པར་བྱེད་ལ་ཞེས་བྱ་བ་ནི་ལུས་དང་ངག་གིས་སོ།།ཞེ་ལ་མི་འཛིན་ཞེས་བྱ་བ་ནི་སེམས་ཀྱིས་སོ།།ཡུན་རིང་དུ་ཁོན་[^48K]དུ་མི་བྱེད་ཅེས་བྱ་བ་ནི།སྨྲའམ་མི་སྨྲའང་རུང་ཞེས་བྱ་བའི་དོན་ཏོ།།བརྩོན་འགྲུས་ཀྱི་ཕ་རོལ་ཏུ་ཕྱིན་པའི་རིགས་ཀྱི་རྟགས་རྣམས་ཀྱི་བསྡུས་པའི་དོན་ནི་རྣམ་པ་དྲུག་སྟེ།བྱང་ཆུབ་སེམས་དཔའ་བརྩོན་པ་གང་དང་ལྡན་པས།རྣམ་པ་ཐམས་ཅད་དུ་བརྩོན་འགྲུས་བརྩམས་པ་དང་།བརྟན་པ་དང་ལྡན་པ་དང་།བརྩོན་འགྲུས་དང་ལྡན་པ་དང་།སྤྲོ་བ་དང་།ཕ་རོལ་གནོད་པ་དང་།བླངས་པ་མི་འདོར་བ་ཞེས་བྱའོ།།བརྩོན་འགྲུས་རྣམ་པ་དྲུག་པོ་འདི་དག་ནི་རྟགས་ཞེས་བསྟན་ཏེ།ཇི་ལྟར་བྱས་ནས་ཤེ་ན།དུས་རྟག་ཏུ་སྦྱོར་བ་ཉིད་དང་།རྟག་ཏུ་བརྩོན་པ་ཉིད་ནི་བརྩོན་འགྲུས་བརྩམས་པ་ཞེས་བརྗོད་དེ།དེའི་རྟགས་ནི་རང་བཞིན་གྱིས་འབད་པ་དང་ལྡན་པ་ཡིན་ཏེ།ནང་པར་སྔར་ལྡང་ཞིང་དགོངས་ཁ་ཉལ་བར་བྱེད་ཅེས་བྱ་བའོ།།སྦྱོར་བ་མི་ཞན་པ་རྟག་ཏུ་བྱ་བ་ལ་བརྩོན་པ་ནི་བརྟན་པ་དང་ལྡན་པ་ཞེས་བརྗོད་དེ།དེའི་རྟགས་ནི་གཉིད་ཀྱི་བདེ་བ་དང་།ཉལ་བའི་བདེ་བ་དང་།གློས་དབབ་པའི་[^49K]བདེ་བ་ཧ་ཅང་ཉམས་སུ་ལེན་པར་མི་བྱེད་ཅེས་བྱ་བའོ།།སྔོན་གྱི་རྒྱུའི་སྟོབས་ཀྱིས་བསྐོས་པའི་རྒྱུ་མཐུན་པ་ཅན་ནི་བརྩོན་འགྲུས་དང་ལྡན་པ་ཞེས་བརྗོད་དོ།།དེའི་རྟགས་ནི་བྱ་བ་ཞིག་བྱུང་ན་དོན་དེ་འགྲུབ་པར་བྱ་བའི་ཕྱིར་བྱེད་མི་འདོད་པ་དང་།ལེ་ལོ་ཟིལ་གྱིས་མནན་ཏེ།སོ་སོར་བརྟགས་ནས་བརྩོན་པ་[^50K]དེའི་བྱ་བ་དེ་མངོན་པར་རྫོགས་པར་བྱེད་ཅེས་བྱ་བའོ།།སྦྱོར་བ་དང་ལྡན་པའི་བརྩོན་འགྲུས་ཀྱིས་སོ་སོར་བརྟགས་ནས་སྦྱོར་བ་ཉིད་ནི་སྦྱོར་བ་ཞེས་བྱ་སྟེ།དེའི་རྟགས་ནི་བྱ་བ་ཐམས་ཅད་བརྩོན་པ་[^51K]ལ་ཡང་ངེས་པ་ཡིན་ཞེས་བྱ་བའོ།།མི་འཁྲུགས་པའི་བརྩོན་འགྲུས་ཀྱི་[^52K]སྡུག་བསྔལ་གྱིས་[^53K]རེག་པ་ཐམས་ཅད་ཀྱིས་མི་འཁྲུགས་པའི་ཕྱིར་དམ་བཅས་པའི་དངོས་པོ་ལས་གཞན་དུ་མི་འགྱུར་བ་ཉིད་ནི་ཕ་རོལ་གནོད་པ་ཞེས་བྱ་སྟེ།དེའི་རྟགས་ནི་མ་བྱས་སམ་མ་ཟིན་གྱི་བར་དུ་ཐམས་ཅད་ཀྱི་ཐམས་ཅད་དུ་བརྩོན་པ་མི་འདོར་ཞིང་།བར་མ་དོར་ཡང་སྒྱིད་ལུག་པར་མི་བྱེད་པ་དང་ཞེས་བྱ་བའོ།།ཆོག་མི་ཤེས་པའི་བརྩོན་འགྲུས་ཀྱི་[^54K]དོན་གྱི་ཁྱད་པར་ཆུང་ངུ་རྟོགས་པས་ཆོག་མི་ཤེས་པ་[^55K]ནི་དགེ་བའི་ཆོས་ལ་བླངས་པ་མི་འདོར་བ་ཞེས་བརྗོད་དེ།དེའི་རྟགས་ནི།དོན་གྱི་མཆོག་རྒྱ་ཆེན་པོ་དག་ལ་ཡང་སེམས་ཞུམ་པར་མི་བྱེད་ཅིང་།བདག་ལ་ཁྱད་དུ་གསོད་པར་མི་བྱེད་པ་དང་།བདག་གིས་ནི་འདི་དག་རྟོགས་པར་ནུས་ཏེ།ཞོ་ཤ་དང་ལྡན་པའོ་ཞེས་སྤྲོ་བ་སྐྱེད་པ་དང་ཞེས་བྱ་བ་སྟེ།དེ་ལྟ་བུ་ནི་རེ་ཞིག་གོ་ཆའི་བརྩོན་འགྲུས་ཀྱི་རྟགས་བསྟན་པའོ[^56K]།།ད་ནི་དགེ་བ་ཆོས་སྡུད་པའི་བརྩོན་འགྲུས་ཀྱི་དབང་དུ་བྱས་ནས་བསྟན་པ་ནི།ཚོགས་ཆེན་པོའི་ནང་དུ་འགྲོ་བའམ།གཞན་དག་དང་འགྱེད་པའམ།ཕྱིར་བརྒལ་བའམ།དེ་ལས་གཞན་པའི་[^57K]ལས་དཀའ་བ་དག་ལ་ཡང་བརྟན་པ་ཡིན་ཞེས་བྱ་བའོ།།སེམས་ཅན་གྱི་དོན་བྱ་བའི་བརྩོན་འགྲུས་ཀྱི་རྟགས་ཀྱི་དབང་དུ་བྱས་ནས་བསྟན་པ་ནི།དོན་དང་ལྡན་པའི་བརྩལ་བ་[^58K]ཆེན་པོ་དག་ལ་ཡང་སྐྱོ་བར་མི་བྱེད་ན་ཆུང་ངུ་དག་ལ་ཅི་སྨོས་ཏེ་ཞེས་བྱ་བའོ།།བསམ་གཏན་གྱི་ཕ་རོལ་ཏུ་ཕྱིན་པའི་རིགས་ཀྱི་རྟགས་བསྡུས་པའི་དོན་ནི།ཏིང་ངེ་འཛིན་འདོད་པའི་སློབ་མ་གནས་ལྔ་ལ་ངེས་པར་སྦྱར་བར་བྱ་སྟེ།འདི་ལྟ་སྟེ།སེམས་རྩེ་གཅིག་པ་ཉིད་དང་།རབ་ཏུ་དབེན་པ་དང་།སྒྲིབ་པ་རྣམ་པར་སྦྱང་བ་དང་ཡིད་ལ་བྱེད་པ་གོམས་པར་བྱ་བ་དང་།སྡོམ་པ་སྲུང་ཞིང་སྤེལ་བར་བྱ་བ་སྟེ།དེ་དག་ནི་བསམ་གཏན་གྱི་ཕ་རོལ་ཏུ་ཕྱིན་པའི་རིགས་ཀྱི་རྟགས་ཏེ།འདི་ལ་ཆོས་ཀྱི་དོན་ལ་ངེས་པར་སེམས་པ་ནི།རང་བཞིན་གྱིས་གཡེང་བ་མི་མང་བ་ཡིན་ཞེས་བྱ་བས་ནི་སེམས་རྩེ་གཅིག་པ་ཉིད་ཀྱི་རྟགས་སོ།།དགོན་པ་དང་ནགས་ཚལ་གྱི་གནས་ཞེས་བྱ་བ་ལ་སོགས་པས་ནི་རབ་ཏུ་དབེན་པའི་རྟགས་སོ།།རང་བཞིན་གྱིས་ཀྱང་ཉོན་མོངས་པ་ཤས་ཆུང་ཞིང་སྒྲིབ་པ་ཤས་ཆུང་ལ།གནས་ངན་ལེན་ཤས་ཆུང་བ་ཡིན་ནོ་ཞེས་བྱ་བ་ནི།སྒྲིབ་པ་རྣམ་པར་སྦྱོང་བའི་རྟགས་སོ།།རབ་ཏུ་དབེན་པ་ལ་གནས་ཤིང་ཞེས་བྱ་བ་ནི།ཡིད་ལ་བྱེད་པ་གོམས་པར་བྱེད་པའི་རྟགས་ཀྱི་དབང་དུ་བྱས་པའོ།།མི་དགའ་བ་མེད་པ་ཡིན་ཞེས་བྱ་བ་ལ་སོགས་པ་ནི་སྡོམ་པ་སྲུང་ཞིང་སྤེལ་བའི་རྟགས་ཏེ།དེ་དག་ནི་བསམ་གཏན་གྱི་ཕ་རོལ་དུ་ཕྱིན་པའི་རིགས་ཀྱི་རྟགས་སོ།།དེ་ལ་ཁྱད་པར་ནི་འདི་ཡིན་ཏེ།གོ་རིམས་བཞིན་དུ་མ་བསྟན་ཏེ་དེའི་ཏིང་ངེ་འཛིན་གྱི་སྡོམ་པ་བསྲུང་བ་དང་།སྤེལ་པ་དང་སེམས་རྩེ་གཅིག་པ་དང་།སྒྲིབ་པ་རྣམ་པར་སྦྱང་བ་དང་།ཡིད་ལ་བྱེད་པ་གོམས་པར་བྱེད་པ་ཞེས་བྱ་བ་དེ་ལྟ་བུའི་དོན་ནི་བྱང་ཆུབ་སེམས་དཔའི་དབང་དུ་བྱས་ནས་དེའི་རྗེས་སུ་འབྲངས་[^59K]ནས་བསྟན་པར་རིག་པར་བྱའོ།།ཤེས་རབ་ཀྱི་ཕ་རོལ་ཏུ་ཕྱིན་པའི་རིགས་ཀྱི་རྟགས་རྣམས་བསྡུས་པའི་དོན་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུ་ལས་བྱང་ཆུབ་སེམས་དཔའི་ཤེས་རབ་ཀྱི་ངོ་བོ་ཉིད་བསྟན་པའོ།།ཤེས་བྱ་ཐམས་ཅད་ལ་འཇུག་པའི་ཕྱིར་ཞེས་བྱ་བ་ནི།ཤེས་བྱ་ཐམས་ཅད་ལ་རྗེས་སུ་འཇུག་པ་དང་།གང་ཆོས་རྣམས་ལ་སོ་སོར་རྟོག་པ་སྟེ།རིག་པའི་གནས་ལྔ་ལ་དམིགས་ནས་འཇུག་པ་ཉིད་དོ།།དེའི་རྟགས་ནི་རིག་པའི་[^60K]གནས་ཐམས་ཅད་ལ་ཤེས་པ་འཇུག་པས།ལྷན་ཅིག་སྐྱེས་པའི་ཤེས་རབ་དང་ལྡན་པའི་ཕྱིར་ཡིད་མི་རྟུལ་བ་[^61K]ཡིན་ཞེས་བྱ་བ་ལ་སོགས་པ་སྟེ།དེ་དག་ནི་ལྷན་ཅིག་སྐྱེས་པའི་ཤེས་རབ་དེའི་ཁྱད་པར་རྣམས་སོ།།རང་བཞིན་གྱིས་དེ་ལྟར་ཡོན་ཏན་དང་ལྡན་པ་ཞེས་བྱ་བ་ནི།རང་བཞིན་གྱིས་ཡོན་ཏན་དང་ལྡན་པས་ཕྱིན་ཅི་ལོག་གི་ཡིད་ལ་བྱེད་པའི་སེམས་མ་དག་པ་སྤོང་བར་བྱེད་པའོ།།ཇི་ལྟ་བུ་[^62K]ཞེ་ན།སྨྲས་པ།བཟང་ལ་སྟེ།ཅང་ཤེས་ལྟ་བུར་བཟང་བའོ།།དགེ་བ་ནི་གསེར་བཟང་པོ་ལྟ་བུ་སྟེ།ཇི་ལྟར་དགེ་བ་ཞེ་ན།དཀར་པོའི་ཆོས་དང་ལྡན་པ་ཉིད་ཀྱི་ཕྱིར་རོ།།བསྐྱེད་པར་དཀའ་བ་ཞེས་བྱ་བ་ནི་ཐོབ་པར་དཀའ་བའོ།།གཙོ་བོར་གྱུར་པ་ཞེས་བྱ་བ་ནི།ཐམས་ཅད་ལས་ཤིན་ཏུ་ཁྱད་པར་དུ་འཕགས་པའོ།།བསམ་གྱིས་མི་ཁྱབ་པ་ཞེས་བྱ་བ་ནི་སོ་སོར་རང་གིས་རིག་པའོ།།མི་གཡོ་བ་ཞེས་བྱ་བ་ནི་ཡོངས་སུ་ཉམས་པ་མེད་པའོ།།བླ་ན་མེད་པ་ཞེས་བྱ་བ་ནི་འདི་ལས་གཞན་པའི་གོང་མར་གྱུར་པ་མེད་པའོ།།དེ་ལས་གཞན་པའི་སེམས་ཅན་ངན་སོང་དུ་སྐྱེས་པ་རྣམས་ལས་རྒྱུའི་གྱིས་ཁྱད་པར་[^63K]ཁྱད་པར་དུ་འཕགས་པ་སྟེ།མི་དགེ་བའི་ལས་མང་དུ་མ་བྱས་པ་[^64K]དེས་ན་མྱུར་དུ་ལྡོག་པའོ།།སེམས་ཅན་རྣམས་ལ་ཚོར་བ་དྲག་པོ་བདག་གིས་མི་བསྐྱེད་[^65K]ལ།གཞན་གྱིས་བྱས་པའི་ཚོར་པས་སེམས་ཅན་རྣམས་སྡུག་བསྔལ་བ་མཐོང་ན་སྐྱོ་བ་སྐྱེད་པ་དང་།སྙིང་རྗེའི་སེམས་བསྐྱེད་པ་[^66K]སྟེ།དེ་དག་ཐམས་ཅད་ནི་རིགས་ཀྱིས་བྱས་པ་ཉིད་དོ།།དཀར་པོའི་ཆོས་དང་མི་མཐུན་པའི་ཉེ་བའི་ཉོན་མོངས་པ་[^67K]བཞི་པོའི་བསྡུས་པའི་དོན་ནི།རྒྱུ་ལས་གྱུར་པ་དང་།རྐྱེན་གྱི་མཚན་ཉིད་ཅེས་བྱ་བ་སྟེ།རྒྱུ་ལས་གྱུར་པ་ནི་གཅིག་གོ།།གསུམ་ནི་རྐྱེན་ལས་གྱུར་པའོ།།རྐྱེན་ཡང་རྣམ་པ་གཉིས་ཏེ།ཕྱིའི་དང་།ནང་གིའོ།།ཕྱི་ཡང་རྣམ་པ་གཉིས་ཏེ།བྱང་ཆུབ་འཐོབ་པ་[^68K]ལ་མི་ཕན་པ་དང་།དེ་འཐོབ་པ་ལ་བར་དུ་གཅོད་པའོ།།ནང་གི་ནི་འཚོ་བ་ལ་ལྟོས་པའི་མཚན་ཉིད་ཀྱིས་ཚུལ་བཞིན་མ་ཡིན་པ་ཡིད་ལ་བྱེད་པ་དང་།རིགས་ཕུན་སུམ་ཚོགས་ན་ཡང་བླ་ན་མེད་པ་ཡང་དག་པར་རྫོགས་པའི་[^69K]བྱང་ཆུབ་པར་མི་ནུས་པའོ[^70K]།།རྒྱུ་བཞིའི་བསྡུས་པའི་དོན་ནི།རྒྱུ་རྣམས་ལས་དང་པོ་གསུམ་ནི་རྐྱེན་ནོ།།ཐ་མའི་བཞི་པ་ནི་[^71K]རྒྱུ་སྟེ།དད་པ་དང་འདུན་པ་དང་སྐྱེད་པའི་རྐྱེན་དང་བྲལ་བ་དང་།བདག་ཉིད་ཐབས་མ་ཡིན་པ་ལ་སྦྱོར་བ་དང་།བརྩོན་འགྲུས་གཡེལ་བའོ།།རིགས་ཀྱི་ལེའུའི་བསྡུས་པའི་དོན་ནི།རིགས་ནི་[^72K]བྱང་ཆུབ་འཐོབ་པའི་རྒྱུའི་གཙོ་བོ་ཉིད་དུ་བསྒྲུབ་པ་དང་།རིགས་ཀྱི་རྣམ་གྲངས་དང་།རིགས་ཀྱི་མཚན་ཉིད་དང་།རིགས་ཀྱི་དབྱེ་བ་དང་།རིགས་གཞན་ལས་བྱང་ཆུབ་སེམས་དཔའི་རིགས་ཁྱད་པར་དུ་འཕགས་པ་ཉིད་དང་།དེ་ཁྱད་པར་དུ་འཕགས་པའི་རྒྱུའི་ཁྱད་པར་དང་།དེའི་རྟགས་རྣམ་པར་གཞག་པ་དང་།ངན་སོང་དུ་སྐྱེས་པར་མཚུངས་ན་ཡང་དེ་ལས་གཞན་པའི་རིགས་[^73K]ལས་བྱང་ཆུབ་སེམས་དཔའི་རིགས་ཀྱི་ཁྱད་པར་དུ་འཕགས་པ་དང་།དཀར་པོའི་ཆོས་དང་འགལ་བའི་ཉེ་བའི་ཉོན་མོངས་པ་དང་།རིགས་ཕུན་སུམ་ཚོགས་པ་[^74K]ན་ཡང་བྱང་ཆུབ་མི་ཐོབ་པའི་རྒྱུ་ཞེས་བྱ་བ་སྟེ།དང་པོ་བཞི་ནི་རིགས་གསུམ་གྱི་ཐུན་མོང་ཡིན་ནོ།།གཞན་རྣམས་ནི་བྱང་ཆུབ་སེམས་དཔའི་རིགས་ཀྱི་ཁྱད་པར་སྟོན་པའོ[^75K]།།དང་པོ་བཞི་ནི་རིགས་གཞན་ལ་ཡང་ཡོད་པས་ཐུན་མོང་གི་དོན་ཏོ།།གཉིས་པ་ནི་བསྟན་པ་འདི་ལ་དེ་ཡོད་པར་རབ་ཏུ་བསྟན་པའི་དོན་ཏོ།།རིགས་ཀྱི་མཚན་ཉིད་དང་།རིགས་ཀྱི་དབྱེ་བ་ནི་ཤེས་པར་བྱ་བའི་དོན་དུའོ།།རིགས་གཞན་ལས་ཁྱད་པར་དུ་འཕགས་པ་ཉིད་དུ་བསྟན་པས་ནི་བྱང་ཆུབ་སེམས་དཔའ་[^76K]འཇིག་རྟེན་ཐམས་ཅད་ལས་ཤིན་ཏུ་ཁྱད་པར་དུ་འཕགས་པའི་ཡོན་ཏན་[^77K]ཉིད་དུ་བསྟན་པའི་དོན་ཏོ།།དེ་ཁྱད་པར་དུ་འཕགས་པའི་རྒྱུའི་ཁྱད་པར་ནི་རྣམ་པ་བཞི་སྟེ།རྣམ་པར་གྲོལ་བ་ལས་གྱུར་པ་དང་།ཐོག་མ་དང་བར་མ་[^78K]དང་ཐ་མ་ལས་གྱུར་པ་དང་།བདེ་འགྲོར་སྐྱེས་པ་དང་།ངན་འགྲོར་སྐྱེས་པའི་ཁྱད་པར་རོ།།དེ་ལ་རྣམ་པར་གྲོལ་བ་ལས་གྱུར་པ་ནི།ཉན་ཐོས་དང་རང་སངས་རྒྱས་ཐམས་ཅད་ཀྱི་རིགས་ལས་ཞེས་བྱ་བ་ལ་སོགས་པས་བསྟན་ཏོ།།ཐོག་མ་དང་།བར་མ་དང་ཐ་མ་ལས་གྱུར་པ་ནི་རྣམ་པ་བཞི་སྟེ།དབང་པོ་ལས་གྱུར་པ་དང་།བསྒྲུབ་པ་[^79K]ལས་གྱུར་པ་དང་།མཁས་པ་ལས་གྱུར་པ་དང་།འབྲས་བུ་ལས་གྱུར་པའོ།།དེ་ལ་དང་པོ་ནི་དབང་པོའིའོ།།བར་མ་ནི་བསྒྲུབ་པའིའོ[^80K]།།མཁས་པ་དང་འབྲས་བུ་ནི་ཐ་མའིའོ།།བདེ་འགྲོར་སྐྱེས་པ་ལས་གྱུར་པ་ནི་ཁྱད་པར་གྱི་དབང་དུ་བྱས་པའི་རྟགས་སོ།།ངན་འགྲོར་སྐྱེས་པ་ལས་གྱུར་པའི་ཁྱད་པར་གྱི་དབང་དུ་བྱས་པ་ནི།འདི་ལ་བྱང་ཆུབ་སེམས་དཔའ་ནི་ཡུན་རིང་པོ་[^81K]ཞིག་ན་ཞེས་བྱ་བ་ལ་སོགས་པའི་གཞུང་ཡིན་ནོ།།དཀར་པོའི་ཆོས་དང་མི་མཐུན་པ་དང་མི་ཐོབ་པའི་རྒྱུ་ལ་རྒོལ་བ་དང་།ལན་གདབ་པ་ལས་བརྩམས་ནས།བྱང་ཆུབ་སེམས་དཔའ་རྣམས་རང་བཞིན་གྱིས་ཡོན་ཏན་དང་ལྡན་ཞིང་དཀར་པོའི་ཆོས་དང་ལྡན་ན་གང་གིས་ན་དུས་རྟག་ཏུ་དཀར་པོའི་ཆོས་དང་མི་ལྡན་ཞེ་ན།དེ་ལྟ་བུའི་རྒོལ་བའི་ལན་གདབ་པར་གསུངས་པ།ཇི་སྲིད་དཀར་པོའི་ཕྱོགས་ཀྱི་ཆོས་དང་མི་མཐུན་པ་ཉེ་བའི་ཉོན་མོངས་པ་བཞི་ལས་མ་ལུས་པའམ་འགས་ཀྱང་ཉོན་མོངས་པར་མ་གྱུར་ན་སྐྱེད་པར་དཀའ་བ་གཙོ་བོར་གྱུར་པ་བསམ་གྱིས་མི་ཁྱབ་པ་མི་གཡོ་བ་བླ་ན་མེད་པ་དེ་བཞིན་གཤེགས་པའི་གོ་འཕང་ཐོབ་པ་ཉིད་དེ།རྒྱུའི་ངོ་བོ་དང་ལྡན་པ་ནི་[^82K]ཡིན་གྱི།གཞན་དང་ལྡན་ན་ནི་[^83K]མ་ཡིན་པས་སོ།།གལ་ཏེ་དེ་ཡོད་པ་ཉིད་ཡིན་ན་གང་གིས་བླ་ན་མེད་པའི་གོ་འཕང་འཐོབ་པར་[^84K]མི་འགྱུར་ཞེ་ན།རྒོལ་བ་འདིའི་ལན་གདབ་པའི་དོན་ནི།རྒྱུ་བཞིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་ནུས་སོ་ཞེས་བྱ་བ་ལ་སོགས་པའོ།།བྱང་ཆུབ་སེམས་དཔའི་སའི་གཞིའི་རྣལ་འབྱོར་གྱི་གནས་ལས།དང་པོའི་རིམ་པར་ཕྱེ་བའོ།།།།དེ་ལས་གཞན་པའི་ཡང་དག་པའི་སྨོན་ལམ་རྣམས་བསྡུས་པ་[^85K]ཡིན་ཞེས་བྱ་བ་ནི་སེམས་བསྐྱེད་པ་དེ་ལས་གཞན་པའི་ཡང་དག་པའི་སྨོན་ལམ་བསྡུས་པའི་ཕྱིར་རྟེན་ཉིད་དུ་བསྟན་ཏོ།།སེམས་ཅན་ཐམས་ཅད་ཀྱི་དོན་ཡང་བྱེད་ཅིང་ཞེས་བྱ་བ་ནི།ཡོངས་སུ་མྱ་ངན་ལས་འདས་པའི་[^86K]རིགས་ཅན་རྣམས་ཀྱི་དབང་དུ་བྱས་པའོ།།སེམས་ཅན་ཐམས་ཅད་ཤིན་ཏུ་མཐར་ཐུག་པའི་མྱ་ངན་ལས་འདས་པ་ལ་འགོད་པ་ཞེས་བྱ་བ་ནི།ཉན་ཐོས་དང་རང་སངས་རྒྱས་ཀྱི་རིགས་ཅན་གྱི་དབང་དུ་བྱས་པའོ།།དེ་བཞིན་གཤེགས་པའི་ཡེ་ཤེས་ཞེས་བྱ་བ་ནི།སངས་རྒྱས་ཀྱི་རིགས་ཅན་གྱི་དབང་དུ་བྱས་པའོ།།སེམས་བསྐྱེད་པ་དེ་ནི་དགེ་བ་སྟེ།ཅི་ལྟར་བྱས་ནས་ཤེ་ན།བྱང་ཆུབ་ཀྱི་ཕྱོགས་རྣམས་ཀྱི་དགེ་བའི་རྩ་བ་ཐམས་ཅད་ཀྱི་མཚན་ཉིད་ནི་ཤེས་རབ་ལ་སོགས་པའི་ངོ་བོ་ཉིད་ཡིན་ལ།དེ་རྣམས་སྡུད་པའི་ཕྱིར་དགེ་བའོ།།ཇི་ལྟར་སྡུད་ཅེ་ན།སྨྲས་པ།དེ་རྣམས་ཀྱི་ཐོག་མར་འགྲོ་བའི་དོན་གྱི་ཕྱིར་རོ།།མཆོག་ཏུ་ལེགས་པའི་ཡོན་ཏན་དང་ལྡན་པའི་ཕྱིར་དགེ་བའམ།ཤེས་རབ་དང་སྙིང་རྗེའི་དགེ་བའི་རྩ་བ་དང་ལྡན་པས་ཀྱང་སྙིང་རྗེ་ནི་ཞེ་སྡང་མེད་པའི་མཚན་ཉིད་ཅན་ནོ།།དེ་བཞིན་དུ་རྒྱུ་གཉིས་དག་གིས་དགེ་བ་ཁོ་ན་སྟེ།དགེ་བའི་རྩ་བ་ཡོན་ཏན་དུ་བྱེད་པ་ཉིད་དང་།དགེ་བའི་རྩ་བ་ཡང་དག་པར་སྦྱོར་བའོ།།གཞན་ཡང་སེམས་ཅན་ཐམས་ཅད་ལ་བརྟེན་པའི་ལུས་དང་ངག་དང་ཡིད་ཀྱི་ཉེས་པར་སྤྱོད་པ་དང་མི་མཐུན་པའི་ཕྱིར་དང་།མི་དགེ་བའི་རྩ་བ་ཡང་དག་པར་སྦྱོར་བའི་[^87K]ཀུན་ནས་སློང་བ་སྲོག་གཅོད་པ་ལ་སོགས་པ་ཉེས་པར་[^88K]སྤྱོད་པ་དང་མི་མཐུན་པའི་ཕྱིར་[^89K]ཡང་དགེ་བའོ།།ཡང་ན་མཆོག་ཏུ་དགེ་བའི་ཡོན་ཏན་ཉིད་ཀྱིས་དགེ་བ་སྟེ།བྱང་ཆུབ་ཀྱི་ཕྱོགས་ཀྱི་དགེ་བའི་རྩ་བའོ།།འདི་ལྟར་ཡང་དག་པར་སྡུད་པ་དེ་དག་ཀྱང་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་ཐོག་མར་འགྲོ་བའི་ཕྱིར་དགེ་བའོ།།བཟང་བ་ནི་གཞན་ལ་ཕན་པའི་ཕྱིར་ཞུགས་པ་ཉིད་དོ།།མི་འགྱུར་བ་ཉིད་ཀྱིས་ན་ལེགས་པའོ།།འདི་ལྟར་བསྟན་པར་འགྱུར་ཏེ།ལྔ་པོ་འདི་དག་གི་ངོ་བོ་ནི་གང་།སེམས་བསྐྱེད་པའི་མཚན་ཉིད་ནི་གང་།རྣམ་པ་ནི་གང་།དམིགས་པ་ནི་གང་དང་ཡང་དག་པར་ལྡན།ཁྱད་པར་གང་གིས་ཁྱད་པར་དུ་འཕགས་པའི་ཆོས་དང་མཚུངས་པར་ལྡན་པར་[^90K]འབྱུང་ཞེས་བྱ་བ་ནི་རིགས་དང་འཇུག་པ་དང་ངེས་པར་འབྱུང་བ་ཞེས་བྱ་བའི་ས་རྣམ་པ་གསུམ་སྟེ།དེས་ན་སའི་རིགས་གསུམ་གྱིས་བསྡུས་པ་ཉིད་དེ།དེ་ལ་[^91K]འཇུག་པས་བསྡུས་པ་བསྟན་པ་ནི།སེམས་བསྐྱེད་པ་དེ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་རྩ་བ་ཞེས་བྱ་བ་[^92K]སྟེ།རྒྱུ་ཞེས་བྱ་བའི་དོན་ཏོ།།གང་གི་འབྲས་བུ་ཡིན་ཞེ་ན།སྨྲས་པ།སྙིང་རྗེའི་རྒྱུ་མཐུན་པ་ཞེས་བྱ་བའོ།།ཆོ་འཕྲུལ་བསམ་གྱིས་མི་ཁྱབ་པ་ནི།ཆོ་འཕྲུལ་རྣམ་པ་གསུམ་སྟེ།རྫུ་འཕྲུལ་དང་།ཀུན་བརྗོད་པ་[^93K]དང་།རྗེས་སུ་བསྟན་པའི་ཆོ་འཕྲུལ་ལོ།།གཞན་མངོན་པར་ཤེས་པ་ལ་སོགས་པ་མདོ་ལས་ཇི་ལྟར་འབྱུང་བའི་གྲོང་ཁྱེར་དུ་འཇུག་པ་ན་ལོང་བ་རྣམས་ཀྱིས་མིག་ཐོབ་པར་འགྱུར་ཞེས་བྱ་བ་ལ་སོགས་པ་ནི་མཐུའོ།།མཐུ་དེ་གང་ལས་ཐོས་པ་དང་མཐོང་བ་སྟེ།ཡིད་ཆེས་པ་དང་།མངོན་སུམ་གྱི་[^94K]ཚད་མས་ཉེ་བར་དམིགས་པ་དང་།མི་སླུ་བའི་ལུང་གིས་བསྟན་པའོ།།གང་ལ་གནས་པར་གྱུར་པ་ཞེས་བྱ་བ་ནི་དེ་བཞིན་གཤེགས་པའོ།།ཞུགས་པར་གྱུར་པ་ཞེས་བྱ་བ་ནི།བྱང་ཆུབ་སེམས་དཔའོ།།བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་བརྩམས་ཏེ་ཞེས་བྱ་བ་ནི།ཉན་ཐོས་ཀྱི་ཐེག་པའི་དམ་པའི་ཆོས་ལ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་བརྩམས་ནས་ཉན་པའོ།།བྱང་ཆུབ་སེམས་དཔའི་སྡེ་སྣོད་ཅེས་བྱ་བ་ནི།ཤིན་ཏུ་རྒྱས་པའོ།།ཉེ་བའི་ཉོན་མོངས་པ་བཅུའི་བསྡུས་པའི་དོན་ནི།འཇུག་པའི་བར་དུ་གཅོད་པ་དང་།འཇུག་པའི་ཤིན་ཏུ་བར་དུ་གཅོད་པ་དང་།སྒྲུབ་པའི་བར་དུ་གཅོད་པའོ།།དེ་ལ་འཇུག་པའི་རྒྱུ་ནི་གསུམ་སྟེ།ཤེས་རབ་ལྷག་པ་དང་།ཁ་ན་མ་ཐོ་བས་འཛེམ་པ་[^95K]དང་།བདག་ལ་ལྟོས་ནས་སེམས་ཅན་ལ་སྙིང་རྗེ་བའོ།།གསུམ་པོ་འདིའི་མི་མཐུན་པའི་ཕྱོགས་སུ་གྱུར་བ་གསུམ་ནི་ཉེ་པའི་ཉོན་མོངས་པ་སྟེ།གཏི་མུག་ཤས་ཆེ་བ་དང་།ངོ་ཚ་མེད་ཅིང་ཁྲེལ་མེད་པ་ཤས་ཆེ་བ་དང་།ཕྲག་དོག་དང་སེར་སྣ་ཤས་ཆེ་བ་སྟེ།དེ་དག་ནི་འཇུག་པར་དཀའ་བ་ཉིད་དོ།།སྒྲིབ་པ་གསུམ་གྱིས་བསྒྲིབས་པས་གཉིས་ཀར་ཡང་སྒྲིབ་པ་ཉིད་དེ།སྡུག་བསྔལ་གྱིས་བསྡུས་པ་ནི་རྣམ་པར་སྨིན་པའི་སྒྲིབ་པར་བསྡུས་སོ།།གནས་ངན་ལེན་དང་ཉོན་མོངས་པ་ཤས་ཆེ་བ་ནི།ཉོན་མོངས་པའི་སྒྲིབ་པའོ།།ཉེས་པར་སྤྱོད་པ་ཤས་ཆེ་བ་ནི་ལས་ཀྱི་སྒྲིབ་པའོ།།ཡང་ན་སྡུག་བསྔལ་དང་གནས་ངན་ལེན་ནི་སྡུག་བསྔལ་ཏེ།རྣམ་པར་སྨིན་པའི་སྒྲིབ་པའོ།།སྒྲིབ་པ་གསུམ་པོ་འདི་དག་གིས་འཇུག་པར་དཀའ་བ་ཉིད་དེ།དེའི་བར་དུ་གཅོད་པས་སོ།།བག་མེད་པ་དང་།ལེ་ལོ་དང་།མ་དད་པ་ཤས་ཆེ་བ་རྣམས་ནི་སྒྲུབ་པའི་བར་དུ་གཅོད་པའོ།།བྱ་བ་ངན་པ་ལ་ཆགས་པ་ཉིད་དང་།བར་དུ་ཉམས་པ་དང་།ཐོབ་པར་བྱ་བ་དང་།ཐོབ་པར་བྱེད་པ་ལ་དད་པ་མེད་པ་དང་།བག་མེད་པས་མི་སྒྲུབ་པ་དང་།དེ་བཞིན་དུ་ལེ་ལོས་ཞུགས་སུ་ཟིན་ན་ཡང་བར་ནས་མངོན་པར་ལྡོག་པ་སྟེ།མ་དད་པའི་ཤས་ཆེ་བ་རྣམས་ཀྱིས་སྒྲུབ་པ་གཡེལ་བའོ།།སེམས་བསྐྱེད་པའི་རྐྱེན་བཞིའི་བསྡུས་པའི་དོན་ནི།བྱང་ཆུབ་སེམས་དཔའི་རིགས་ངེས་པ་[^96K]སེམས་བསྐྱེད་པའི་རྐྱེན་གཉིས་དང་།བྱང་ཆུབ་ཏུ་གྱུར་པའི་སེམས་བསྐྱེད་པའི་རྐྱེན་གཉིས་སོ།།བྱང་ཆུབ་སེམས་དཔའི་རིགས་[^97K]ངེས་པ་རྣམ་པ་གཉིས་ནི་རྒྱ་ཆེ་བ་ལ་མོས་པ་དང་།ཟབ་པ་ལ་མོས་པའོ།།བྱང་ཆུབ་ཏུ་འགྱུར་བ་རྣམ་པ་གཉིས་ནི།སློབ་པ་[^98K]དང་མི་སློབ་པ་ཞེས་བྱ་བའོ།།བཞི་པོ་དེ་རྣམས་ནི་སེམས་བསྐྱེད་པའི་རྐྱེན་ཉིད་པས།བཞི་པོ་འདི་དག་ནི་སེམས་བསྐྱེད་པའི་[^99K]རྐྱེན་དུ།སེམས་བསྐྱེད་པ་དང་།ཅི་ལྟར་འཚམ་པར་སྦྱར་རོ།།རྒྱུ་བཞིའི་[^100K]བསྡུས་པའི་དོན་ལ།རྒྱུ་གསུམ་ནི་ཆོས་ཉིད་ཀྱིས་ཐོབ་པ་དང་།ཕྱི་རོལ་གྱི་གཞན་གྱི་སྒྲའི་མཚན་མ་ལས་[^101K]དང་།ནང་གི་ཚུལ་བཞིན་ཡིད་[^102K]ལ་བྱེད་པས་བསྡུས་པའོ།།དེ་ཡང་རྣམ་པ་གཉིས་ཏེ།གཞན་སྡུག་བསྔལ་ལས་བསྒྲལ་བར་འདོད་པ་དང་།བདག་གི་རྒྱུད་དུ་གཏོགས་པའི་སྡུག་བསྔལ་གྱིས་མི་འཇིགས་པ་ཉིད་དེ།འཁོར་བའི་སྡུག་བསྔལ་སྐྱེ་བ་ལ་སོགས་པ་དང་།དཀའ་བ་སྤྱོད་པས་སྡུག་བསྔལ་ན་ཡང་ཚོགས་གཉིས་ཀུན་ནས་སོགས་པའོ།།བྱང་ཆུབ་སེམས་དཔའི་རིགས་ཕུན་སུམ་ཚོགས་པ་ནི་ཆོས་ཉིད་ཀྱི་ས་ཐོབ་པ་ཡིན་པར་རིག་པར་བྱའོ་ཞེས་བྱ་བ་འདི་ནི་རིགས་ཕུན་སུམ་ཚོགས་པའི་དབྱེ་བ་ཡོད་པའི་རྒྱུ་རབ་ཏུ་བསྟན་པའི་དོན་དུ་གསུངས་སོ།།བླུན་པོ་མ་ཡིན་པ་ཞེས་བྱ་བ་ནི་ལྷན་ཅིག་སྐྱེས་པའི་ཤེས་རབ་དང་ལྡན་པའོ།།ཡིད་རྟུལ་བའི་རང་བཞིན་ཅན་མ་ཡིན་ཞེས་བྱ་བ་ནི།མྱུར་དུ་འཛིན་པར་ནུས་པའོ།།མཁས་ཤིང་ཞེས་བྱ་བ་ནི་ཐོས་པ་ལས་བྱུང་བའི་ཤེས་རབ་དང་ལྡན་པའོ།།མཛངས་པ་ནི་[^103K]བསམས་པ་ལས་བྱུང་བའི་ཤེས་རབ་དང་ལྡན་པ་ཉིད་དོ།།བཤེས་གཉེན་ཕུན་སུམ་ཚོགས་པ་རྣམ་པ་བཞིའི་བསྡུས་པའི་དོན་ནི།ཤེས་རབ་ཕུན་སུམ་ཚོགས་པ་དང་།སྦྱོར་བ་ཕུན་སུམ་ཚོགས་པ་ཞེས་བསྟན་ཏོ།།སྦྱོར་བ་ཕུན་སུམ་ཚོགས་པ་ཡང་རྣམ་པ་གསུམ་སྟེ།ཉོན་མོངས་པ་སྤྱོད་པ་ལས་ལྡོག་པར་སྦྱོར་བ་དང་།མི་དགེ་བའི་ལས་ཀྱི་ལམ་ལྡོག་པ་ལ་སྦྱོར་བ་དང་།དགེ་བའི་ལས་ལ་ནུས་པ་དང་ལྡན་པ་གོང་མ་གོང་མའི་ཁྱད་པ་[^104K]ལ་སྦྱོར་བ་སྟེ།བག་མེད་པའི་གནས་ལ་ཉེ་བར་སྦྱོར་བ་དང་།ཉེས་པར་སྤྱོད་པ་ལ་རྣམ་པར་སྦྱོར་པ་དང་།ཤིན་ཏུ་དམན་པ་ལ་དད་པ་དང་།འདུན་པ་དང་།དམ་འཆའ་བ་དང་།བརྩོན་འགྲུས་ཀྱི་ཐབས་དང་།ཡོན་ཏན་དུ་ཁས་ལེན་པ་ལ་སོགས་པའི་གཉེན་པོར་རིག་པར་བྱའོ།།རྒྱུ་བཞིས་བྱང་ཆུབ་སེམས་དཔའ་སྙིང་རྗེ་བའི་ཤས་ཆེ་བར་འགྱུར་ཏེ།རྒྱུ་བཞིའི་བསྡུས་པའི་དོན་ནི།གང་དུ་སྡུག་བསྔལ་བ་དང་།གང་གིས་སྡུག་བསྔལ་བ་དང་།གང་སྡུག་བསྔལ་གྱི་རྣམ་པ་ལ་ཉེ་བར་དམིགས་ནས་སྙིང་རྗེ་ཤས་ཆེ་བར་འགྱུར་བ་སྟེ།དེ་ལ་གང་གིས་སྡུག་བསྔལ་ཞེས་བྱ་བ་ནི་གཞན་རྣམས་བདག་གམ་གཉི་གའམ་གཞན་ཡང་ཇི་ལྟར་རིགས་པར་སྦྱར་རོ།།རང་བཞིན་གྱིས་སྙིང་སྟོབས་ཆེ་ཞིང་བརྟན་པ་དང་ལྡན་པས་[^105K]སྟོབས་དང་ལྡན་པ་ཡིན་ཞེས་བྱ་བ་ལ།བསྟན་པ་[^106K]ནི་དམན་པའི་སེམས་ཉོན་མོངས་པ་བཞིན་དུ་ངེས་པར་སྤོང་བ་སྟེ།ཉོན་མོངས་པའི་དབང་གིས་རྗེས་སུ་མི་འབྱུང་བའོ།།སྡུག་བསྔལ་གྱི་སེམས་མང་ཞིང་རབ་ཏུ་དྲག་པས་མི་འཇིགས་པའི་ངང་ཚུལ་ཉིད་ཀྱིས་ཡང་དག་པར་[^107K]སྦྱོར་བ་ལས་[^108K]མི་བསྐྱོད་པ་ནི་རང་བཞིན་གྱིས་སྙིང་སྟོབས་ཆེ་བ་དང་ལྡན་པ་ནི།སོ་སོར་རྟོག་པ་དང་ལྡན་པས་མཁས་པར་འགྱུར་ཏེ།ཐོས་པ་ལས་བྱུང་བའི་ཤེས་རབ་དང་ལྡན་པའོ།།ཡང་དག་པར་སེམས་པའི་ངང་ཚུལ་ཅན་ཞེས་བྱ་བ་ནི།བསམས་པ་ལས་བྱུང་བའི་ཤེས་རབ་དང་ལྡན་པའོ།།གང་ལ་སོ་སོ་སོ་སོར་རྟོག་པའི་སྟོབས་ཡོད་པ་དེ་ནི་སོ་སོར་རྟོག་པའི་སྟོབས་དང་ལྡན་པས་འཁོར་བའི་སྡུག་བསྔལ་ལ་མི་འཇིགས་པའོ།།གཞིའི་རྒྱུའི་བསྡུས་པའི་[^109K]དོན་ནི་གང་ལ་མི་འཇིགས་པ་དང་།རྒྱུ་གང་གིས་མི་འཇིགས་པ་དང་ཞེས་བྱ་བ་སྟེ།སྙིང་སྟོབས་དང་ལྡན་པ་དང་།སོ་སོར་རྟོག་པ་དང་ལྡན་པ་[^110K]།རྒྱུ་གང་གིས་བྱང་ཆུབ་ལས་མི་གཡོ་བ་དང་།སེམས་ཅན་གྱི་སྡུག་བསྔལ་བསལ་བར་འདོད་པའོ།།སྡུག་བསྔལ་གྱི་རྒྱུ་བཞིའི་བསྡུས་པའི་དོན་ནི།སྡུག་བསྔལ་ཇི་སྙེད་ཡོད་པ་དང་།སྡུག་བསྔལ་ཇི་ལྟར་ཡོད་པའོ།།དེ་ལ་ཇི་སྙེད་ཡོད་པ་ནི་[^111K]ཡུན་རིང་བ་ཞེས་བྱ་བ་ལ་སོགས་པའོ།།དེ་ལས་གཞན་པ་རྣམ་པ་གསུམ་ནི་ཇི་ལྟར་ཡོད་པའོ།།དེ་ཡང་རྣམ་པ་གསུམ་སྟེ།སྣ་ཚོགས་པ་ཉིད་དང་།དྲག་པ་ཉིད་དང་།བར་ཆད་མེད་པ་ཉིད་དོ།།སྟོབས་བཞིའི་བསྡུས་[^112K]དོན་ནི་རྣམ་པ་གཉིས་ཏེ།དགེ་བའི་ཆོས་གོམས་པ་དང་།རྒྱུད་དུ་གཏོགས་པའོ།།རྒྱུད་དུ་གཏོགས་པ་ཡང་རྣམ་པ་གཉིས་ཏེ།བདག་དང་གཞན་གྱི་[^113K]བྱེ་བྲག་གིས་སོ།།དགེ་བའི་ཆོས་ལ་གོམས་པ་ཡང་རྣམ་པ་གཉིས་ཏེ།འདས་པའི་དུས་ཀྱི་དང་།མཐོང་བའི་ཆོས་ཀྱི་དུས་ཀྱི་དབྱེ་བས་སོ།།བྱང་ཆུབ་སེམས་དཔའ་དང་པོ་[^114K]སེམས་བསྐྱེད་པ་བསྟན་པའི་ངོ་མཚར་རྨད་དུ་བྱུང་བའི་ཆོས་འཇིག་རྟེན་དང་ཐུན་མོང་མ་ཡིན་པའི་བསྡུས་པའི་དོན་ནི།སེམས་ཅན་ཐམས་ཅད་ཆུང་མ་ལྟར་ཡོངས་སུ་འཛིན་ན་ཡང་ཉོན་མོངས་པས་མི་གོས་པ་ནི་སྐྱེ་མཆེད་ཕུན་སུམ་ཚོགས་པའོ།།དེ་ནས་[^115K]སྦྱོར་བ་ཕུན་སུམ་ཚོགས་པས་བསམ་པ་དང་སྦྱོར་བ་ཕུན་སུམ་ཚོགས་པར་བྱས་ནས་དགེ་བའི་ཆོས་སྐྱེད་ཅིང་སྤེལ་ལོ།།དེ་ནས་འབྲས་བུ་ཕུན་སུམ་ཚོགས་པའོ།།དེ་ནས་མཐོང་བའི་ཆོས་དང་ཚེ་ཕྱི་མའི་ཕན་ཡོན་ཏེ།ཚེ་ཕྱི་མའི་ནི།ངན་སོང་དུ་སྐྱེས་སུ་ཟིན་ཀྱང་ཞེས་བྱ་བ་ལ་སོགས་པའོ།།ཡང་འབྲས་བུའི་ཁྱད་པར་ནི་ཉན་ཐོས་དང་རང་སངས་རྒྱས་ཀྱི་འབྲས་བུ་ལས་ཤིན་ཏུ་ཁྱད་པར་དུ་འཕགས་པའོ།།དང་པོ་སེམས་བསྐྱེད་པའི་ལེའུ་འདིའི་བསྡུས་པའི་དོན་ནི།དང་པོ་སེམས་བསྐྱེད་པའི་མཚན་ཉིད་དང་།ཁྱད་པར་གྱི་མཚན་ཉིད་དང་།རྒྱུན་མི་འཆད་པར་སེམས་བསྐྱེད་པའི་[^116K]རྐྱེན་བཞི་དང་།རྒྱུ་བཞི་དང་།རྒྱུ་དང་སྟོབས་གང་དག་གིས་སེམས་བསྐྱེད་པ་བསྟན་པས་[^117K]དེའི་མི་མཐུན་པ་ལས་ལྡོག་པ་དང་།དང་པོ་སེམས་བསྐྱེད་པར་བསྟེན་པའི་[^118K]ངོ་མཚར་རྨད་དུ་བྱུང་བའི་ཆོས་དང་།དེའི་ཕན་ཡོན་ནི་རང་གི་མཚན་ཉིད་དང་།ཁྱད་པར་གྱི་མཚན་ཉིད་དང་།སྐྱེ་བའི་རྒྱུ་དང་རྐྱེན་དང་སྟོབས་དང་།དེ་ལ་རྨོངས་པ་རྣམས་ལ་བསྟན་པ་དང་།ངོ་མཚར་རྨད་དུ་བྱུང་བའི་ཆོས་ལ་སོགས་པས་རིགས་མ་[^119K]ངེས་པ་དང་།ཉན་ཐོས་དང་རང་སངས་རྒྱས་ཀྱི་རིགས་ལ་ཞུགས་པ་རྣམས་རྣམ་པར་བཟློག་ནས་གཞུག་པའི་དོན་དང་།མ་ངེས་པའི་རིགས་ཅན་རྣམས་སངས་རྒྱས་ཉིད་ལ་རབ་ཏུ་དགོད་ཅིང་ངེས་པར་བཟུང་བ་དང་།བྱང་ཆུབ་སེམས་དཔའི་[^120K]རིགས་ཅན་བག་མེད་པ་དང་།ཞུམ་པ་དང་ཡང་དག་པར་རབ་ཏུ་ཞུགས་པ་རྣམས་ལ་གོ་རིམས་ཇི་ལྟ་བ་བཞིན་དུ་ཡང་དག་པར་བཟུང་བ་དང་།ཡང་དག་པར་གཟེངས་བསྟོད་པ་དང་།ཡང་དག་པར་མགུ་བར་བྱ་བའོ།།འབྲས་བུ་དང་བཅས་པའི་བསོད་ནམས་དང་ལྡན་པའི་བྱང་ཆུབ་སེམས་དཔའི་ཕན་ཡོན་མདོར་བསྡུས་པའི་དོན་ནི་མཐོང་བའི་ཆོས་ལ་བདག་གི་ལུས་ལ་གནོད་པ་མེད་པ་དང་།འཁོར་ལོས་སྒྱུར་བའི་རྫུ་འཕྲུལ་གྱི་ཡོན་ཏན་ཞེས་བྱ་བ་ལ་སོགས་པ་བསྟན་པ་ནི།མ་འོངས་པའི་དུས་སུ་ཐོབ་པའི་སྐྱེ་བ་ལ་བདག་དང་གཞན་གྱི་དོན་སྒྲུབ་ནུས་པའི་[^121K]ལུས་རབ་ཏུ་འཐོབ་པ་སྟེ།ཚེ་བརྗེས་པའི་འོག་ཏུ་ཡང་ཞེས་བྱ་བ་ལ་སོགས་པས་བསྟན་ཏོ།།མཐོང་བའི་ཆོས་ཉིད་ལ་བདག་ལ་གནོད་པའི་ལུས་དང་སེམས་ཀྱི་གནས་ངན་ལེན་དང་[^122K]ཉམས་སྨད་པའི་ཕྱིར་བདག་ལ་གནོད་པའི་ངོ་བོ་མེད་དོ།།དེའི་བསོད་ནམས་ཀྱི་དབང་གིས་གཞན་གྱིས་བྱས་པའི་སྔགས་ལ་སོགས་པས་གཞན་ལ་གནོད་པ་ཡང་མེད་དོ[^123K]།།བྱང་ཆུབ་སེམས་དཔའི་[^124K]རིགས་ལ་གནས་པ་ནི་རང་བཞིན་གྱིས་ཀྱང་ཞེས་བྱ་བ་ལ་སོགས་པས་བསྟན་ཏོ།།བདག་དང་གཞན་[^125K]ལ་གནོད་པའི་ཉོན་མོངས་པ་མི་སྐྱེ་བ་དང་།དམན་པ་དང་མྱུར་དུ་མེད་པ་ནི་མཐོང་བའི་ཆོས་འདི་ལ་ཡང་ལྷག་པར་ཡང་བཟོད་པ་དང་དེས་པ་དང་ལྡན་ཏེ་ཞེས་བྱ་བ་ལ་སོགས་པས་བསྟན་པ་དང་།གཞན་གྱི་དོན་ལས་བརྩམས་ནས་ནི་གྲོང་གི་གནས་གང་ན་གནས་པ་དེར་ཡང་འཇིགས་པ་དང་འཇིགས་པར་འགྱུར་བ་དང་།མུ་གེའི་ཉེས་པ་རྣམས་དང་།མི་དང་མི་མ་ཡིན་པས་བྱས་པའི་གནོད་པ་མ་བྱུང་བ་རྣམས་ནི་འབྱུང་བར་མི་འགྱུར།བྱུང་བ་རྣམས་ནི་རྣམ་པར་ཞི་བར་འགྱུར་ཞེས་བྱ་བ་ལ་སོགས་པས་བསྟན་ཏོ།།མ་འོངས་པའི་ཕན་ཡོན་ནི་ངན་འགྲོར་སྐྱེ་བར་མི་འགྱུར་བ་ལ་སོགས་པ་སྔ་མ་བཞིན་དུ་རིག་པར་བྱ་སྟེ།འདི་ལྟ་སྟེ་རིགས་སུ་བསྟན་པའི་ཕན་ཡོན་དེ་དག་ཉིད་རྣམ་པ་ཐམས་ཅད་དུ་ཕན་ཡོན་དུ་བསྟན་པར་འགྱུར་རོ།།བྱང་ཆུབ་སེམས་དཔའི་ས་ལས་སེམས་བསྐྱེད་པའི་ལེའུ་རིམ་པར་ཕྱེ་བ་སྟེ་གཉིས་པའོ།།།།དེ་ལྟར་སེམས་བསྐྱེད་པ་[^126K]ཞེས་བྱ་བ་ནི།སེམས་བསྐྱེད་པའི་ལེའུ་ལས་ཇི་སྐད་བསྟན་པའོ།།ཇི་ལྟར་བསྟན་ཞེ་ན།འདི་ལ་བྱང་ཆུབ་སེམས་དཔའི་དང་པོ་སེམས་[^127K]བསྐྱེད་པ་ཞེས་བྱ་བ་ནས།སེམས་བསྐྱེད་པ་དེ་ཡང་།བྱང་ཆུབ་དེ་དང་།སེམས་ཅན་གྱི་དོན་ལ་དམིགས་ནས་[^128K]ཞེས་བྱ་བའི་བར་གྱིས་བསྟན་ཏོ།།དེ་ལྟར་སེམས་བསྐྱེད་པའི་སེམས་དཔའ་རྣམས་ཀྱི་བྱང་ཆུབ་[^129K]སེམས་དཔའི་སྤྱོད་པ་གང་ཞེས་བྱ་བ་ནི།སྦྱོར་བ་གང་ཞེས་བྱ་བའི་དོན་ཏོ།།སྤྱད་པར་བྱ་བ་རྣམས་ལ་སྤྱོད་པ་ཞེས་བྱ་ཞེས་བྱ་བ་[^130K]ནས་སྤྱོད་པའོ།།སློབ་པ་ཞེས་བྱ་བ་ཡང་དོན་གཅིག་པས་བསླབ་བར་བྱ་བ་རྣམས་ལ་སློབ་པ་ཞེས་བྱ་ཞེས་བྱ་བ་[^131K]ནས་སློབ་པ་ཞེས་བྱ་བ་དེའི་སྒྲས་ངོ་བོ་ཉིད་བསྒྲུབ་པའོ[^132K]།།དེའི་རྟེན་རྣམས་ཀྱིས་སྒོམ་པར་བྱེད་པས་གང་དག་སློབ་པ་ཞེས་བྱ་བའོ།།བྱེད་པ་པོའི་ལས་རྣམས་བྱ་བ་ཡིན་པས་གང་ལ་སློབ་པ་དང་ཞེས་བྱ་བའོ།།དེས་ལས་རྣམས་བྱེད་པ་ན་ཇི་ལྟ་བུའི་རྣམ་པར་གོམས་པར་བྱེད་ཅེས།ཇི་ལྟར་སློབ་པ་དང་ཞེས་བྱ་བས་བསྟན་ཏོ།།དེ་དག་ཐམས་ཅད་ཅེས་བྱ་བ་ནི།གསུམ་པོ་འདི་དག་ལ་བྱང་ཆུབ་སེམས་དཔའི་སྤྱོད་པ་ཞེས་བྱ་བའོ།།བདག་གི་དོན་དང་གཞན་གྱི་དོན་ཞེས་བྱ་བ་ནི།བདག་དང་གཞན་གྱི་དོན་ལ་དམིགས་པ་ཉིད་ཀྱིས་བདག་གི་དོན་དང་གཞན་གྱི་དོན་ལ་བསླབ་པར་བྱ་བའོ།།བདག་དང་གཞན་གྱི་དོན་ལ་སློབ་པ་ནི་ཉོན་མོངས་པ་མེད་པའི་ཐབས་དང་།སྐྱོ་བ་མེད་པའི་ཐབས་ཀྱིས་མཐུ་ལ་བསླབ་པར་བྱའོ།།དེ་ལྟར་ཉོན་མོངས་པ་མེད་པ་དང་སྐྱོ་བ་མེད་པས་སེམས་ཅན་ཡོངས་སུ་སྨིན་པར་བྱ་བ་དང་།བདག་གིས་སངས་རྒྱས་ཀྱི་ཆོས་ཡོངས་སུ་སྨིན་པར་བྱ་བའོ།།དེ་དག་གཉི་ག་ཡོངས་སུ་སྨིན་ན་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་བྱའོ།།འདི་རྣམས་ཀྱི་བསྡུས་པའི་དོན་དང་གོ་རིམས་ནི་དེ་ལྟར་རོ།།དེ་ལ་འབའ་ཞིག་ནི་རྣམ་པ་གཉིས་ཏེ།བདག་གི་དོན་གཞན་གྱི་དོན་དང་འབྲེལ་བ་དང་།གཞན་གྱི་དོན་བདག་གི་དོན་དང་འབྲེལ་བའོ།།ཡོངས་སུ་ཤེས་པར་བྱས་ལ་སྤང་བར་བྱའོ་ཞེས་བྱ་བ་ནི།སོ་སོར་བརྟགས་ནས་ཡོངས་སུ་གཏོང་བའོ[^133K]།།ཡོངས་སུ་ཤེས་ནས་གཏོང་བ་[^134K]ཉིད་ནི་རེ་རེའི་དོན་དུ་འགྱུར་ན་ཡང་ཞེས་བྱ་བའི་དོན་ཏོ།།གང་གི་ཕྱིར་རབ་ཏུ་སྤང་བར་བྱ་བ་ཡིན་ཞེ་ན།སྨྲས་པ།རང་གི་དོན་འབའ་ཞིག་ནི་སྤང་བར་བྱ་བ་སྟེ།ཇི་ལྟར་ཞེ་ན།བྱང་ཆུབ་སེམས་དཔའི་བྱ་བ་ལས་ཤིན་ཏུ་འདས་པའི་ཕྱིར་ཏེ།བྱང་ཆུབ་སེམས་དཔའི་བྱ་བ་ནི་གཞན་གྱི་དོན་ལ་ཞུགས་པའི་མཚན་ཉིད་ཅན་ཡིན་ལ།དེ་ལས་རབ་ཏུ་འདས་པའི་ཕྱིར་རོ།།གང་གི་ཕྱིར་གཞན་གྱི་དོན་འབའ་ཞིག་ཡོངས་སུ་ཤེས་ནས་སྤང་བར་[^135K]བྱ་བ་ཡིན་ཞེ་ན།སྨྲས་པ།རྗེས་སུ་མཐུན་པ་མ་ཡིན་པའི་ཕྱིར་ཏེ།རྗེས་སུ་མཐུན་པ་མ་ཡིན་པ་ནི་བདག་ཉིད་བྱང་ཆུབ་འཐོབ་པ་དང་འགལ་བ་ཉིད་ཅེས་བྱ་བའི་དོན་ཏོ།།བདག་ཉིད་བྱང་ཆུབ་ཐོབ་ན་སེམས་ཅན་གྱི་དོན་བྱེད་པས་སོ།།ལྷག་མ་རྣམས་ནི་ཞེས་བྱ་བ་ནི།འབའ་ཞིག་ལས་གང་གཞན་པའོ།།ཇི་ལྟ་བུ་ཞེ་ན།གཉི་གའི་དོན་ཏེ་དེ་ལ་ནི་བསླབ་པར་བྱ་བའོ།།ཉེས་པར་སྤྱད་པ་ཞེས་བྱ་བ་ནི།བདག་གི་བདེ་བ་འདོད་པས་སོ།།སངས་རྒྱས་དང་བྱང་ཆུབ་སེམས་དཔའ་[^136K]བཤད་པ་ཞེས་བྱ་བ་ནི།ལེགས་པར་བཤད་པའི་ཕྱིར་གཟུང་བ་སྟེ།རབ་ཏུ་བསྟན་པའི་དོན་ཏོ[^137K]།།གཞན་གྱིས་བཤད་པ་རྣམས་ནི་ཚོལ་བ་ལ་སོགས་པས་བདག་དང་གཞན་གྱི་དོན་དུ་ཡང་[^138K]མི་འགྱུར་བར་བསྟན་པའི་དོན་ཏེ།དེ་ནི་ཉེས་པར་བཤད་པ་ཉིད་ཀྱིས་སེར་སྣ་མེད་ན་ཡང་གཞན་གྱི་དོན་དུ་མི་འགྱུར་བས་སོ།།གང་གི་ཕྱིར་རང་གི་དོན་ལས་ཡང་བཟོད་པ་ཡང་དག་པར་བླངས་ནས་གནས་པ་ཞེས་མི་གཟུང་ཞེ་ན།བདག་ཉིད་མཐོ་རིས་འདོད་པ་ཡིན་ན་ཡང་མཐོང་བའི་ཆོས་ལ་ཡང་གཉི་གའི་དོན་བྱེད་ལ།ཕ་རོལ་དུ་ཡང་བྱེད་པས་སོ།།དེས་ན་རེ་ཞིག་ཕ་རོལ་ཏུ་ཕྱིན་པ་ལྔ་འབའ་ཞིག་གི་དབང་དུ་བྱས་ནས་རང་གི་དོན་ཞེས་བསྟན་ཏོ།།དགེ་བའི་[^139K]ཆོས་སྡུད་པའི་ཚུལ་ཁྲིམས་ཀྱི་[^140K]དབང་དུ་བྱས་ནས།འཇིག་རྟེན་གྱི་ཟང་ཟིང་གི་ཞེས་བྱ་བ་ལ་སོགས་པ་སྟེ།འཇིག་རྟེན་གྱི་ཟང་ཟིང་གི་འབྲས་བུ་འདོད་པ་ཞེས་བྱ་བ་ནི།གཞན་པ་ཕ་རོལ་དུ་ཡང་ཞེས་བྱ་བའི་དོན་ཏོ།།འཇིག་རྟེན་གྱི་ཟང་ཟིང་འཐོབ་པའི་རྒྱུར་ཞེས་བྱ་བ་ནི།མཐོང་བའི་ཆོས་ལའོ།།དེ་བཞིན་དུ་མཆོད་རྟེན་མཆོད་པ་ཡང་བདག་ཉིད་ཀྱི་དོན་འབའ་ཞིག་ཡིན་ལ་གཞན་གྱི་དོན་མེད་ཅེ་ན།མཆོད་རྟེན་མཆོད་པས་ཀྱང་རེས་འགའ་གཉི་གའི་དོན་དུ་ཡང་འགྱུར་ཏེ།འཇིག་རྟེན་གྱི་ཟང་ཟིང་གི་འབྲས་བུ་འདོད་པ་དང་།འཇིག་རྟེན་གྱི་ཟང་ཟིང་ལ་ལྟོས་པ་མེད་པར་དགེ་བའི་ཆོས་སྡུད་པ་དང་།བདག་ཉིད་ཀྱི་སངས་རྒྱས་ཀྱི་ཆོས་ཡོངས་སུ་སྨིན་པར་ཡང་དག་པར་གནས་པ་ནི་གཉི་གའི་དོན་ཉིད་དུ་ཡང་འགྱུར་རོ།།རྙེད་པ་འདོད་པ་ཞེས་བྱ་བ་ནི་གཞན་དག་ལས་[^141K]མཆོག་ཏུ་རྙེད་པ་འདོད་པའོ།།རྙེད་པའི་རྒྱུ་ཞེས་བྱ་བ་ནི།མཐོང་བ་ལ་དོན་མེད་པའི་རྙེད་པ་སྒྲུབ་པའོ།།གཞན་དག་གི་སྤྲོ་བ་སྐྱེད་པ་ཞེས་བྱ་བ་དང་།ཡང་དག་པ་མ་ཡིན་པའི་ཡོན་ཏན་སྣ་ཚོགས་སྟོན་པ་ཞེས་བྱ་བ་ལ་སོགས་པ་རྣམས་ཀྱིས་ནི་གཞན་གྱི་དོན་མེད་པར་ཞེས་བསྟན་པར་འགྱུར་རོ།།གལ་ཏེ་གཞན་རྣམས་ཡང་དག་པར་མགུ་བར་འགྱུར་[^142K]ན་གཞན་གྱི་དོན་ཡང་ཡོད་པར་འགྱུར་རོ་ཞེ་ན།དེ་ནི་མེད་པར་བསྟན་པ་ཡིན་ཏེ།དེ་ལྟར་ན་དགེ་བའི་ཆོས་སྡུད་པ་ཉིད་ཀྱི་ཚུལ་ཁྲིམས་ཀྱི་དབང་དུ་བྱས་པའོ།།བདག་ལ་བསྙེན་བཀུར་བྱ་བ་ཞེས་བྱ་བ་ལ་སོགས་པ་ནི་སེམས་ཅན་གྱི་དོན་བྱེད་པའི་ཚུལ་ཁྲིམས་ཀྱི་དབང་དུ་བྱས་པའོ།།བསྙེན་བཀུར་བྱ་བ་བདག་གིར་བྱ་བ་འདོད་པས་ཞེས་བྱ་བ་ནི་བསམ་པ་ཉིད་ཀྱིས་སོ།།བསྙེན་བཀུར་བྱ་བ་བདག་གིར་བྱ་བའི་དོན་དུ་ཞེས་བྱ་བ་ནི།སྦྱོར་བ་དང་གཉི་ག་དག་ལ་རང་གི་དོན་ཏོ[^143K]།།ཆོས་མ་ཡིན་པ་ཉིད་ཀྱིས་ཡིན་གྱི་ཆོས་ཀྱིས་[^144K]མ་ཡིན་ཞེས་བྱ་བ་ནི།འབའ་ཞིག་གིས་སོ།།ཚོགས་སྡུད་པ་ཞེས་བྱ་བ་ནི་ཕན་པ་བྱ་བ་མེད་པའོ[^145K]།།ཚེ་འདིའི་བདེ་བ་ལ་གནས་ཤིང་ཞེས་བྱ་བ་ལ་སོགས་པ་ལ།མཐོ་རིས་ཀྱི་དོན་གྱི་བསམ་གཏན་ནི་འབའ་ཞིག་པ་སྟེ།སྔར་བསྟན་པའོ།།འདི་ལྟར་ཡང་བཟོད་པ་ཞེས་བྱ་བ་ལ།མཐོ་རིས་ཀྱི་དོན་དུ་ཚུལ་ཁྲིམས་དང་།བརྩོན་འགྲུས་རྩོམ་པ་དང་།བསམ་གཏན་དང་།ཤེས་རབ་རྣམས་ཡང་དག་པར་བླངས་ནས་གནས་པ་ནི་འབའ་ཞིག་པར་སྔར་བསྟན་ཏོ།།སྦྱིན་པ་དང་།བཟོད་པ་ཡང་དག་པར་བླངས་ཏེ་གནས་པའི་མ་བསྟན་པའི་རྒྱུ་རབ་ཏུ་བསྟན་པ་ལས་བརྩམས་ཏེ།སྙིང་རྗེ་སྔོན་དུ་འགྲོ་བའམ་ཞེས་བྱ་བ་ལ།སྙིང་རྗེ་མེད་པར་[^146K]སྔོན་དུ་འགྲོ་བ་[^147K]ན་ཡང་ཞེས་བྱ་བའི་དོན་ཏོ།།བྱང་ཆུབ་ཏུ་ཡོངས་སུ་བསྔོས་པའམ་ཞེས་བྱ་བ་ནི།བྱང་ཆུབ་ཏུ་ཡོངས་སུ་མ་བསྔོས་པ་ཡང་ཞེས་བྱ་བའི་དོན་ཏོ།།སྦྱིན་པ་དང་བཟོད་པ་འདི་དག་ནི་འབའ་ཞིག་པ་ཡིན་ན་ཡང་རང་གི་དོན་གྱི་ངོ་བོར་ནི་[^148K]མི་འགྱུར་ཏེ།ངེས་པར་འཚང་རྒྱ་བ་ཉིད་དང་གཞན་པའི་རང་གི་དོན་དུ་ཡང་འགྱུར་བས།བྱང་ཆུབ་ཀྱང་[^149K]འཐོབ་ལ།མཐོ་རིས་ཀྱི་རྒྱུ་ཡང་ཡིན་ཏེ།དང་རང་གི་མཐོ་རིས་ཀྱི་ཕྱིར་[^150K]མཐོ་རིས་ཀྱི་ཕྱིར་ཡིན་པས་སྦྱིན་པ་དང་བཟོད་པ་འབའ་ཞིག་ཉིད་ཡིན་ན་ཡང་གཞན་གྱི་དོན་མེད་པ་ནི་མ་ཡིན་ནོ།།མཐོ་རིས་ཀྱི་ཕྱིར་མ་ཡིན་པ་ནི་སྔ་མ་ལྟར་འབའ་ཞིག་པ་ཉིད་དུ[^151K]།ལྟ་བ་ལོག་པར་ཞུགས་པ་ཞེས་བྱ་བ་ལ།ཇི་ལྟར་བྱས་ནས་ཤེ་ན།སྨྲས་པ།འོང་བ་མ་མཐོང་བ་དང་།འབྲས་བུ་མ་མཐོང་བ་ཞེས་བྱ་བ་སྟེ།འཇིག་རྟེན་ཕ་རོལ་མེད་དོ་ཞེའམ།ལེགས་པར་སྤྱད་པ་དང་།ཉེས་པར་སྤྱད་པའི་འབྲས་བུ་རྣམ་པར་སྨིན་པ་མེད་དོ་ཞེས་ཟེར་བའོ།།ཚུལ་ཁྲིམས་ཉམས་པ་ཞེས་བྱ་བ་ནི་ཚུལ་ཁྲིམས་འཆལ་བའོ།།སྒྲུབ་པ་མེད་པ་ཞེས་བྱ་བ་ནི།ནན་ཏན་མི་བྱེད་པའོ།།ས་འོག་མ་ལས་ཡང་དག་པར་འདས་པ་ཞེས་བྱ་བ་ནི།འདོད་པའི་ཁམས་ཀྱི་འདོད་ཆགས་དང་བྲལ་བའི་ཕྱིར་མི་འོང་བའམ།ཁམས་ཉིད་ལ་འདོད་ཆགས་དང་བྲལ་བའོ།།བསམ་གཏན་ལས་གྱུར་པ་[^152K]ལ་མཁས་པའི་བྱང་ཆུབ་སེམས་དཔའ་ཞེས་བྱ་བ་ནི།བསམ་གཏན་ལ་གནས་པ་ཞེས་བྱ་བའི་དོན་ཏོ།།འདི་ལྟར་ཞེས་བྱ་བ་ལ་སོགས་པས་ནི་འདིར་རྒྱུ་བསྟན་ཏོ།།དེ་ལ་གཞན་གྱི་དོན་འབའ་ཞིག་ཡིན་ན་ཇི་སྐད་བསྟན་པ་སྔ་མ་གཉིས་ནི་ཞེས་བྱ་བ་ནི་ལྟ་བ་ལོག་པར་ཞུགས་པའི་སྦྱིན་པ་དང་།ཚུལ་ཁྲིམས་ཉམས་པས་ཆོས་སྟོན་པའོ།།དེ་མ་ཡིན་པ་ཞེས་བྱ་བ་ནི་ས་འོག་མ་ལས་ཡང་དག་པར་འདས་པ་ཞེས་བྱ་བ་ལ་སོགས་པ་ཇི་སྐད་བསྟན་པའོ།།དེ་ལ་དགེ་བ་ཡོངས་སུ་འཛིན་པར་བྱེད་ཅེས་བྱ་བ་ནི།དགེ་བ་སྐྱེད་པར་[^153K]བྱེད་ཅེས་བྱ་བའི་དོན་ཏོ།།དགེ་བ་ལ་སོགས་པ་ཞེས་བྱ་བ་ནི།དགེ་བ་སྤེལ་བའོ།།དགེ་བ་ཡོངས་སུ་གཟུང་བ་ཡང་དག་པར་འཛིན་དུ་འཇུག་ཅེས་བྱ་བ་ནི།དགེ་བ་ཉེ་བར་སོག་ཏུ་འཇུག་པའོ།།འདུལ་བར་[^154K]བྱེད་ཅེས་བྱ་བ་དང་འཇུག་པར་[^155K]བྱེད་ཅེས་བྱ་བ་དང་།འགོད་པར་བྱེད་ཅེས་བྱ་བ་ནི།ཆུང་ངུ་དང་།འབྲིང་དང་།ཆེན་པོ་ཉིད་དོ།།རང་དང་གཞན་གྱི་དོན་གྱིས་བསྡུས་པའི་དོན་ནི་ཉོན་མོངས་པ་ཅན་མ་ཡིན་པའི་ངོ་བོ་ཉིད་དང་རྒྱུ་ཉིད་དང་།དུས་ཉིད་དང་།ཉེ་བར་ཞི་བ་ཉིད་དོ་ཞེས་བསྟན་ཏེ།ཕན་པ་བྱེད་པ་ཉིད་ཀྱིས་དེ་ནི་ཕན་པ་ཉིད་དོ།།རྒྱུ་བཞིའི་བསྡུས་པའི་དོན་ནི།རྒྱུ་རྣམ་པ་གཉིས་ཏེ།བདེ་བ་འཕེལ་བ་དང་སྐྱེད་པའོ།སྐྱེད་པ་ཡང་རྣམ་པ་གསུམ་སྟེ།རྟེན་དང་།དམིགས་པ་དང་།ལྷན་ཅིག་བྱེད་པའི་རྐྱེན་གྱི་མཚན་ཉིད་དོ།།འཕེན་པ་ཡང་རྣམ་པ་གཉིས་ཏེ་མཐོང་བའི་ཆོས་ཅན་དང་།ཕ་རོལ་པའི་དབྱེ་བས་སོ།།བདེ་བའི་རྒྱུ་ལ་བདེ་བར་ཉེ་བར་བརྟགས་པར་བྱས་ནས།རྒྱུ་བདེ་བ་ཞེས་བརྗོད་དོ།།དཔེར་ན་མེ་བདེ་བ་[^156K]ཞེས་བྱ་བ་ལྟ་བུའོ།།རྒྱུ་བདེ་བར་བསྡུས་པའི་རྒྱུ་གསུམ་པོ་དེ་དག་ཅེས་བྱ་བ་ནི།དབང་པོ་དང་།ཡུལ་དང་།བདེ་བ་ཚོར་བར་འགྱུར་བའི་རེག་པ་ནི་ལུས་ཀྱི་ལས་ཀྱིས་བསྡུས་པའི་དབང་པོ་ལྔ་སྡུད་པར་བྱེད་པས་ཉམས་སུ་མྱོང་བའི་ཚོར་བའོ།།སློབ་པ་དང་མི་སློབ་པའི་ལམ་དང་ཡང་དག་པར་ལྡན་པའོ།།གྲང་བ་དང་ཚ་བས་བསྡུས་པ་ནི་དུས་ལས་འབྱུང་བའི་[^157K]སྡུག་བསྔལ་གྱིས་[^158K]བསྡུས་པའོ།།བཀྲེས་པ་དང་།སྐོམ་པས་བསྡུས་པ་ནི།ནང་གི་བདག་ཉིད་ཅན་གྱིས་བསྡུས་པ་ལ་སོགས་པའི་སྡུག་བསྔལ་དང་།[^159K]ངལ་བའི་སྡུག་བསྔལ་དང་།གློ་བུར་བའི་སྡུག་བསྔལ་དག་གོ།།སྡིག་པ་མི་དགེ་བའི་ཆོས་སྤངས་ཏེ་དབེན་པས་ཞེས་བྱ་བ་ནི།སྤངས་པ་ཉིད་དབེན་པའོ།།ཡང་ན་[^160K]སྤངས་པའི་མཚན་ཉིད་ཀྱིས་དབེན་པ་ཉིད་དེ་ཉེ་བར་ཞི་བའི་བདེ་བའོ།།ཡང་དག་པར་སྡུག་བསྔལ་བ་ཞེས་བྱ་བ་ནི།ཚོར་བ་རྣམ་པ་གསུམ་པོ་དག་གིས་[^161K]སྡུག་བསྔལ་ལོ།།དེ་ལས་གཞན་པ་ལྷག་མ་རྣམས་ནི་གནོད་པ་མེད་པའི་བདེ་བ་ཞེས་བྱ་བ་ལ།མངོན་པར་འབྱུང་བའི་བདེ་བ་དང་།རབ་ཏུ་དབེན་པའི་བདེ་བ་དང་།ཉེ་བར་ཞི་བའི་བདེ་བའོ།།ཐ་མ་ཞེས་བྱ་བ་ནི།རྫོགས་པར་བྱང་ཆུབ་པའི་བདེ་བའོ།།མངོན་པར་འབྱུང་བའི་བདེ་བ་ནི་དེ་དང་རྗེས་སུ་མཐུན་པ་ཉིད་ཡིན།རབ་ཏུ་དབེན་པའི་བདེ་བ་ནི་དེའི་ཕྱོགས་པ་ཉིད་ཡིན།ཉེ་བར་ཞི་བའི་བདེ་བ་ནི་དེ་འདྲེན་པར་བྱེད་པ་ཉིད་ཡིན་གྱི།དོན་དམ་པར་ནི་མ་ཡིན་ཏེ།དོན་དམ་པའི་ནི་ཐ་མ་ཉིད་དེ།གནོད་པ་མེད་པ་ཉིད་ཀྱི་ཕྱིར་རོ།།བདེ་བ་འདོད་པ་[^162K]ཡིན་པར་ཤེས་པར་བྱའོ་ཞེས་བྱ་བ་ནི།བསམ་པས་སོ།།ཕན་པའི་སྦྱིན་པ་[^163K]གང་ཡིན་པ་དེ་བདེ་བ་སྦྱིན་པ་ཡང་ཡིན་པར་ཤེས་པར་བྱ་སྟེ་ཞེས་བྱ་བ་ནི།ཕན་པའི་རྒྱུའི་གནས་ཀྱི་སྦྱོར་བ་འདི་དག་ལས་འདི་ལྟར་དེའི་རྗེས་སུ་བྱུང་བའི་འབྲས་བུ་བདེ་བའི་གནས་བྱུང་བར་རིག་པར་བྱའོ་[^164K]ཞེས་བྱ་བའི་དོན་ཏོ།།གང་ཀུན་ནས་ཉོན་མོངས་པ་ཞེས་བྱ་བ་ནི།བདག་ཉིད་ཉོན་མོངས་པ་དང་མཚུངས་པར་ལྡན་པས་ཉོན་མོངས་པ་གཞན་གྱིས་ཉོན་མོངས་པའམ།བདག་ཉིད་ཉོན་མོངས་པ་དང་ལྡན་པ་དང་།ཁ་ན་མ་ཐོ་བ་དང་བཅས་པ་ཉིད་ནི།བདེ་བ་ཡང་མི་ཕན་པ་ཞེས་བྱ་བ་[^165K]སྟེ།དོན་མ་ཡིན་པ་སྐྱེད་པར་བྱེད་པའི་དོན་ཏོ།།གང་གི་ཕྱིར་ཞེ་ན།སྨྲས་པ།མི་ཕན་པའི་ཕྱིར་ཏེ།མི་ཕན་པའི་ཕྱིར་མ་འོངས་པའི་སྡུག་བསྔལ་གྱི་རྒྱུའོ།།དེའི་ཕྱིར་དེ་ནི་མི་ཕན་པ་ཉིད་པས་ཐམས་ཅད་ཉོན་མོངས་པ་ཅན་ནམ།ཀུན་ནས་ཉོན་མོངས་པར་འགྱུར་རོ།།དབང་པོ་དང་།ཡུལ་དང་།རེག་པས་བསྡུས་པ་ནི་བདེ་བའི་རྒྱུའོ།།ཡང་ན་གང་དབང་པོ་དང་ཡུལ་དང་རེག་པས་བསྡུས་པའི་རྒྱུ་བདེ་བ་དང་ཚོར་བ་བདེ་བ་ནི་ཀུན་ནས་ཉོན་མོངས་པར་ཡང་འགྱུར་ཏེ།ཀུན་ནས་ཉོན་མོངས་པ་དེ་ནི་ཁ་ན་མ་ཐོ་བ་དང་བཅས་པ་དང་མི་འཕྲོད་པ་སྟེ།མི་ཕན་པའི་ཕྱིར་རོ།དཀར་པོའི་ཕྱོགས་ནི་བསྟན་པ་ལས་བཟློག་པར་རིག་པར་བྱའོ།།ཅི་ནུས་ཀྱིས་ཞེས་བྱ་བ་ནི་བསྒྲུབ་པའི་ཕྱིར་བྱང་ཆུབ་སེམས་དཔའ་ནུས་པ་དང་མཐུན་པར་[^166K]ཞེས་བྱ་བའི་དོན་ཏོ།།ཅི་ལྕོགས་པ་ཞེས་བྱ་བ་ནི།སེམས་ཅན་གང་རྣམས་ལ་ཉེ་བར་བསྒྲུབ་པ་དེ་དག་ལ་སྟོབས་ཅི་ལྟ་བ་དང་མཐུན་པར་ཞེས་བྱ་བའི་དོན་ཏོ།།དེ་བཞིན་དུ་ཡང་དག་པར་སྤྱད་པར་བྱ།བསླབ་པར་བྱ།ཉམས་སུ་མྱོང་བར་བྱ་ཞེས་བྱ་བ་ནི།ཚོར་བ་བདེ་བ་དང་།དབང་པོ་དང་།ཡུལ་དང་།རེག་པས་བསྡུས་པ་གང་ཀུན་ནས་ཉོན་མོངས་པའམ།ཉོན་མོངས་པ་ཅན་ཁ་ན་མ་ཐོ་བ་དང་བཅས་པ་དང་།མི་ཕན་པ་དང་།མི་འཕྲོད་པ་ལ་མི་བསླབ་པ་ཉིད་དོ།།གང་ཉོན་མོངས་པ་ཅན་མ་ཡིན་པ་དང་།ཁ་ན་མ་ཐོ་བ་མེད་པ་དང་།ཕན་པ་དང་།འཕྲོད་པའི་ཚོར་བ་བདེ་བ་ནི།ཉམས་སུ་མྱོང་བར་བྱ་ཞེས་བྱ་བའི་དོན་ཏོ།།ཚེ་རིང་ཞིང་ཞེས་བྱ་བ་ནི།ལས་གང་གིས་ཁུ་བ་དང་ཁྲག་གི་ནང་དུ་ཡང་དག་པར་བརྒྱལ་བའི་དུས་དང་།ཁྱད་པར་དུ་འཕགས་པའི་[^167K]དུས་ནས་འདི་སྙེད་ཅིག་འཚོ་བར་འགྱུར་རོ་ཞེས་བྱ་བ་སྟེ།དེ་ནི་ཚེ་ཞེས་ཀྱང་བརྗོད་ལ།སྲོག་ཅེས་ཀྱང་བྱའོ།།གང་ལ་ཚེ་དེ་རིང་བ་ཡོད་པ་དེ་ལ་ཚེ་རིང་བ་ཞེས་བྱ་སྟེ།དེའི་དངོས་པོ་ནི་ཚེ་རིང་བ་ཉིད་དོ།།ཡུན་རིང་དུ་གནས་པ་ཇི་ལྟ་བུ་ཞེ་ན།ལས་གང་གིས་དེའི་ཚེ་འཕངས་པ་དེ་ཡང་རྣམ་པ་གཉིས་ཡིན་ཏེ།བར་ཆད་དང་བཅས་པ་དང་།བར་ཆད་མེད་པའོ།།བར་ཆད་དང་བཅས་པ་ནི་ལས་གང་གིས་[^168K]ཚེ་འཕངས་པ་དེ་རྐྱེན་གྱི་དབང་གིས་རབ་ཏུ་འཆི་བ་སྲིད་པ་སྟེ།འཆི་བ་དེ་ནི་དུས་མ་ཡིན་པར་འཆི་བ་ཞེས་བྱའོ།།བར་ཆད་མེད་པ་ནི་གང་ལས་ཀྱིས་འཕངས་པའི་ཚེ་དེ་བར་མ་དོར་མི་འཆི་བ་སྟེ།ལས་གང་གིས་འཕངས་པ་དེ་དེས་ཇི་ལྟར་འཕངས་པ་བཞིན་གནས་པ་ཉིད་དེ།ཡུན་རིང་དུ་གནས་པ་ཉིད་དོ།།གཟུགས་བཟང་ཞིང་ཞེས་བྱ་བ་ལ།འདིར་བཟང་བའི་སྒྲ་ནི་མཆོད་པའི་དོན་གྱི་ཚིག་གི་ཕྲད་དེ།དཔེར་ན་མངོན་པར་དགའོ་ཞེས་བྱ་བ་[^169K]ལྟ་བུའོ།།གང་གིས་གཟུགས་ལ་མཆོད་པ་ཡོད་པ་དེ་གཟུགས་བཟང་བ་སྟེ།དེའི་གཟུགས་ལ་མཚན་ཕུན་སུམ་ཚོགས་པ་ཡོད་པས་མཆོད་པ་ཉིད་དེ།དེའི་གཟུགས་དེ་ལ་མཆོད་པར་འགྱུར་བས།དེའི་ངོ་བོ་ཉིད་ནི་གཟུགས་བཟང་བ་ཉིད་དོ།།བལྟ་ན་སྡུག་པ་ནི་མཐོང་ན་ཕན་པ་སྟེ།མིག་དང་མཐུན་པའོ།།ཡང་ན་མཐོང་བར་[^170K]བཟོད་པ་ནི་བལྟ་ན་སྡུག་པ་སྟེ།ཡང་དང་ཡང་དུ་བལྟ་བར་འདོད་པ་ཉིད་དོ།།རབ་ཏུ་དགའ་བ་དང་འདྲེན་པ་ནི་མཛེས་པ་ཉིད་དེ།སེམས་དགའ་ཞིང་དྲི་མ་མེད་པའོ།།དེའི་དངོས་པོ་ནི་མཛེས་པ་ཉིད་དོ།།ལོངས་སྤྱོད་ཆེ་བ་ཞེས་བྱ་བ་ལ།སྤྱད་པར་བྱ་བས་ན་ལོངས་སྤྱོད་ལ།དེ་ཆེན་པོ་ཡང་ཡིན་པས་ལོངས་སྤྱོད་ཆེན་པོའོ།།དེའི་དངོས་པོ་ནི་ལོངས་སྤྱོད་ཆེ་བ་ཉིད་དེ།སྣ་ཚོགས་ཀྱི་དངོས་པོ་ཕུན་སུམ་ཚོགས་པ་ཞེས་བྱ་བའི་དོན་ཏོ།།རྩ་འཇིང་ཆེ་བ་ཞེས་བྱ་བ་ནི།བཤེས་ཀྱི་ཕྱོགས་མང་ཞིང་ཆེ་བ་ཞེས་བྱ་བའི་དོན་ཏོ།།འཁོར་ཕལ་ཆེ་བ་[^171K]ཡིན་[^172K]ཞེས་བྱ་བ་ནི།བུ་དང་ཆུང་མ་དང་བྲན་ཕོ་དང་བྲན་མོ་དང་།ལས་བྱེད་པ་ལ་སོགས་པའི་འཁོར་རོ།།ཡིད་བརྟན་དུ་རུང་ཞིང་ཡིད་ཆེས་པ་ཡིན་ཞེས་བྱ་བ་ལ།ཇི་ལྟར་ཡིད་བརྟན་དུ་རུང་བ་ཡིན་ཞེ་ན།སྨྲས་པ།སེམས་ཅན་རྣམས་ཀྱི་རྩོད་པ་འབྱུང་ངོ་།།མཆོག་[^173K]ཏུ་ཚད་མར་གཞག་པར་འོས་ཞེས་བྱ་བ་ལ་སོགས་པའོ།།ཡིད་ཆེས་པ་ཡིན་[^174K]ཞེས་བྱ་བ་ཇི་ལྟ་[^175K]ཞེ་ན།སྨྲས་པ།གཞལ་བླུགས་[^176K]ལ་གཡོ་བྱེད་པ་ཞེས་བྱ་བ་ལ་སོགས་པ་སྟེ།གཞལ་བླུགས་[^177K]ལ་ཞེས་བྱ་བ་ནི་སྲང་ལའོ།།འཇལ་བ་ལ་[^178K]ཞེས་བྱ་བ་ནི།བྲེ་ཕུལ་ལ་སོགས་པ་སྟེ།སྲང་དང་བྲེ་ལ་སོགས་པའི་ཕྱི་རོལ་གྱི་ཉེ་བར་སྤྱད་པ་རྣམས་ཀྱིས་བསླུ་བའོ།།གཡོ་དང་སྒྱུ་ནི་ནང་གི་བདག་ཉིད་ཅན་ཏེ།དེ་དག་གིས་སླུ་བ་[^179K]མེད་པའོ།།ནོར་གཏམས་པ་ལ་དོར་མི་བྱེད་པ་ནི།ནོར་གཏམས་པ་ལ་མི་བསྙོན་པ་སྟེ།དེ་ལྟ་བུ་ནི་ཡིད་ཆེས་པའོ།།གཞི་དེས་ཞེས་བྱ་བ་ནི།ཡིད་བརྟན་དུ་རུང་བ་ཉིད་དང་།ཡིད་ཆེས་པ་ཉིད་ཀྱི་གཞི་དེས་ཚིག་གཟུང་བར་འོས་པར་འགྱུར་རོ།།གྲགས་པ་ཆེན་པོ་ནི་གྲགས་པར་འགྱུར་བ་སྟེ།ཅི་ལྟ་བུ་ཞེ་ན།དཔའ་བ་ལ་སོགས་པ་དྲུག་གོ།།སྙན་པ་ཇི་ལྟ་བུ་ཞེ་ན།འཇིག་རྟེན་འདིར་གྲགས་པར་འགྱུར་བའོ།།ཇི་ལྟ་བུ་ཞེ་ན།བཟོ་དང་ལས་ཀྱི་གནས་རྣམ་པ་སྣ་ཚོགས་ལྷག་པར་རབ་དང་ཕུལ་དང་[^180K]ཞེས་བྱ་བ་ནས་བརྩམས་པའོ།།གཞི་དེས་བྱ་བ་ནི་གྲགས་པ་ཆེན་པོ་དང་སྙན་པས་འཇིག་རྟེན་དུ་ཤེས་པ་ཉིད་ཀྱི་གཞིའོ།།ཕོའི་དངོས་པོ་ཞེས་བྱ་བ་ནི།གང་དང་ལྡན་པས་སྐྱེས་པ་ཞེས་བརྗོད་པའོ།།དེ་ཡང་གང་གིས་འགྱུར་ཞེ་ན།ཕོའི་དབང་པོ་དང་ལྡན་པས་ཏེ།དེ་ནི་མི་ཉིད་དོ།།གནོད་པ་ཆུང་བ་ནི་གློ་བུར་བའི་ནད་ཉུང་བའོ།།ནད་མེད་པའི་རང་བཞིན་ཅན་ནི།ལུས་ལ་གནས་པའི་ནད་མེད་པ་སྟེ།འདི་དག་གིས་ནི་མི་མཐུན་པའི་ཕྱོགས་ཀྱིས་ཟིལ་གྱིས་མི་ནོན་པར་བསྟན་ཏོ།།སྤྲོ་བ་ཆེ་བ་ཡིན་ཞེས་བྱ་བ་ནི།བྱ་བ་བྱེད་པ་ཐམས་ཅད་ལ་ནུས་པ་དང་ལྡན་པ་ཞེས་བྱ་བའི་དོན་ཏེ[^181K]།འདིས་ནི་གཉེན་པོའི་ཕྱོགས་ཕུན་སུམ་ཚོགས་པ་བསྟན་ཏོ།།མི་འཚེ་བའི་མཚན་ཉིད་གང་ཞེ་ན།སེམས་ཅན་རྣམས་ལ་མི་འཚེ་བ་ཞེས་བྱ་བ་ལ་སོགས་པས་བསྟན་ཏེ།སེམས་ཅན་རྣམས་ལ་མི་འཚེ་བའི་བསམ་པ་ནི།རྗེས་སུ་བརྩེ་བའི་བསམ་པའམ།དེ་ནི་[^182K]སྙིང་རྗེ་ཆེ་བའི་བསམ་པའོ།།སྣང་བའི་སྦྱིན་པ་ཇི་ལྟར་ཁ་དོག་ཕུན་སུམ་ཚོགས་པའི་རྒྱུ་ཡིན་ཞེ་ན་ཁ་དོག་གསལ་བར་བྱེད་པ་ལ་གཙོ་བོ་སྣང་བ་ཡིན་པས་སོ།།གོས་གཙང་མ་སྦྱིན་པ་ནི་ཁ་དོག་ཕུན་སུམ་ཚོགས་ཏེ།གོས་ཀྱི་སྦྱིན་པ་ནི་དེའི་ཁ་དོག་ཕུན་སུམ་ཚོགས་པའི་རྒྱུའི་ཕྱིར་རོ།།ང་རྒྱལ་ངེས་པར་བཅོམ་པ་ཞེས་བྱ་བ་ནི།ང་རྒྱལ་ངེས་པར་བཅོམ་པའི་ཕྱིར་ཕྱག་ལ་སོགས་པ་བྱ་བར་འོས་པ་རྣམས་ལ།ཕྱག་ལ་སོགས་པ་བྱེད་པས་དེ་ལ་འོས་པའི་རིགས་སུ་སྐྱེ་བའོ།།སློང་བ་རྣམས་ལ་ཞེས་བྱ་བ་ནི།བདག་ཉིད་གང་སློང་བའོ།།ཡོ་བྱེད་མི་བདོག་པ་རྣམས་ལ་ཞེས་བྱ་བ་ནི་མི་སློང་ན་ཡང་དེ་ལ་བདག་ཉིད་སོང་ནས་སྟེར་བ་ཉིད་དོ།།དེ་ལྟར་སྦྱིན་པ་རྣམ་པ་གཉིས་པོ་སློང་བ་དང་མི་སློང་ན་ཡང་སྦྱིན་པ་ནི་དབང་ཕྱུག་ཕུན་སུམ་ཚོགས་པའི་རྒྱུའོ།།དཀོན་མཆོག་གསུམ་ལ་མཆོད་པ་ཉིད་ཀྱིས་ནི་གྲགས་པ་ཆེན་པོ་རྒྱས་པར་འགྱུར་རོ།།བླ་མ་མཆོད་པས་ཀྱང་སྙན་པར་གྲགས་པར་འགྱུར་རོ།།རྒྱུ་གཉིས་ཀྱིས་ཞེས་བྱ་བ་ལ།བུད་མེད་ཀྱི་དངོས་པོ་ལ་མི་དགའ་བ་དང་།གཞན་དག་ལ་སྐྱེས་པ་ཉིད་སྒྲུབ་པའི་རྒྱུ་གཉིས་པོ་དེ་དག་གིས་འགྱུར་ཏེ།དེ་ལ་བུད་མེད་ཀྱི་དངོས་པོ་ལ་མི་དགའ་བ་ནི་འདུན་པ་བཟློག་པའོ།།གང་ལས་འདུན་པ་བཟློག་ཅེ་ན།བུད་མེད་ཀྱི་དངོས་པོ་ཉིད་ལས་སོ།།གང་དག་འདུན་པ་བཟློག་ཅེ་ན།བུད་མེད་རྣམས་སོ།།མཚན་ཉིད་གང་ལས་ཤེ་ན།བུད་མེད་ཀྱི་དངོས་པོ་ལ་དགའ་བ་རྣམས་ལས་[^183K]སོ།།གཞན་དག་ལ་སྐྱེས་པ་ཉིད་སྒྲུབ་པ་ཇི་ལྟ་བུ་ཞེ་ན།ངེས་པར་རྣམ་པར་ཐར་པར་བྱེད་པའོ།།གང་དག་ངེས་པར་རྣམ་པར་ཐར་པར་བྱེད་ཅེ་ན།སྐྱེས་པ་རྣམས་སོ།།ཇི་ལྟ་བུའི་གནས་སྐབས་དག་གི་ཞེ་ན།བཟུང་[^184K]སྟེ་ཁྲིད་པ་རྣམས་ཏེ།གཉིས་ཀྱིས་ནི་ངེས་པ་བསྟན་པ་ཡིན་ནོ།།གང་[^185K]གི་དོན་དུ་ཞེ་ན།ཕོའི་དབང་པོ་གཅད་པའི་[^186K]ཕྱིར་རོ།།ཇི་ལྟར་ཐར་པར་བྱེད་ཅེ་ན།ཆོས་ཀྱིས་[^187K]ཏེ།དེ་ལ་ཆོས་ནི་གང་སྤྱད་པར་[^188K]བྱ་བ་སྐྱེས་པ་ཕོའི་དབང་པོ་གཅད་པའི་[^189K]ཕྱིར་སྲིད་པ་[^190K]དང་བརྗེ་བའི་རྫས་རྗེས་སུ་མཐུན་པ་སྦྱིན་པ་སྟེ།དེས་ཉེ་བར་འཚོ་བའམ་གཞན་པ་ཡང་རུང་བ་ལ།དེའི་འདོད་པས་[^191K]བྱེད་ཀྱི་གནོད་པས་ནི་མ་ཡིན་ནོ།།བྱ་བ་ལ་འཇུག་པའི་ངོ་བོ་ནི་ཞལ་ཏ་བྱེད་པ་སྟེ།དེའི་བྱེད་པ་ནི་སེམས་ཅན་རྣམས་ཀྱི་བྱ་བ་བྱེད་པ་ཞེས་བྱ་བའི་དོན་ཏེ།བྱ་བའི་གྲོགས་བྱེད་ཅིང་བྱ་བ་བྱེད་པར་འདོད་པས་བརྩམས་པ་དེའི་དེ་ལྟ་བུའི་བྱ་བ་དེ་ལ་གྲོགས་བྱེད་པའོ།།ཅི་ནུས་ཞེས་བྱ་བ་ནི་བདག་ཉིད་ཀྱི་ནུས་པ་དང་རྗེས་སུ་མཐུན་པར་རོ།།ཅི་ལྕོགས་ཞེས་བྱ་བ་ནི།དེའི་བྱ་བ་ལ་ནུས་པ་དང་སྟོབས་ལ་[^192K]ལྟོས་པས་སོ།།ཆོས་དང་མཐུན་པ་[^193K]ཞེས་བྱ་བ་ནི།བྱ་བ་དེ་ཆོས་དང་མཐུན་པ་ཉིད་ལ་ལྟོས་ནས་ཞལ་ཏ་བྱེད་པ་སྟེ།གྲོགས་བྱེད་པ་མེད་པ་ལ་གྲོགས་བྱེད་པའོ།།དེ་ལྟ་བུ་ནི་རེ་ཞིག་གནོད་པ་ཉུང་བ་དང་།ནད་མེད་པའི་རང་བཞིན་ཅན་གྱི་[^194K]རྣམ་པར་སྨིན་པའི་རྒྱུའོ།།ལྟ་བར་འགྱུར་བའི་ཟས་དང་སྐོམ་བསྒྲུབ་པ་ནི་སྤྲོ་བ་ཆེན་པོ་ཉིད་ཀྱི་རྒྱུའོ།།སེམས་རྣམ་པར་དག་པ་བཞིའི་བསྡུས་པའི་དོན་ནི།གང་ལ་བསམ་པ་དང་།ཇི་ལྟ་བུར་བསམ་པ་དང་།རྣམ་པ་ཅི་ལྟ་བུས་[^195K]བསམ་པའོ།།གང་ལ་བསམ་པ་ཞེས་བྱ་བ་ལ།།བྱང་ཆུབ་ཏུ་ཆོས་མཐུན་པ་དང་མཚུངས་པར་རོ།།ཇི་ལྟ་བུར་[^196K]ཞེས་བྱ་བ་ལ་དྲག་ཏུའོ།།རྣམ་པ་ཇི་ལྟ་བུས་ཞེས་བྱ་བ་ལ་ཉིན་གཅིག་བཞིན་དུ་སྐད་ཅིག་རེ་རེ་ལ་དེ་དང་མཐུན་པའི་ཆོས་ཁོ་ན་ལ་ལན་མང་དུ་རྟོག་ཅིང་དཔྱོད་པས་སོ།།དང་པོ་གསུམ་ནི་ཇི་ལྟར་ཡོད་པའི་མཚན་ཉིད་[^197K]དོ།།ཐ་མ་ནི་ཇི་སྙེད་ཡོད་པའི་མཚན་ཉིད་དོ།།ཡུན་རིང་པོ་[^198K]ཞེས་བྱ་བ་ནི།སྦྱོར་བ་དེ་ཇི་སྙེད་པས་རྒྱུན་མི་འཆད་པར་གྲིམས་པར་བྱེད་པ་དག་གོ།།ཇི་ལྟར་འབྱུང་བར་[^199K]སྦྱོར་བས་ནི་བག་མེད་པ་རྣམས་ཡང་དག་པར་ལེན་དུ་གཞུག་པའི་ཕྱིར་བསྔགས་པ་བརྗོད་པ་ཉིད་དོ།།ཡང་དག་པར་བླངས་པ་རྣམས་ལ་ཡང་ཞེས་བྱ་བ་ལ།ཡང་དག་པར་ཞུགས་པ་དང་།ཞུམ་པ་རྣམས་ངེས་པར་གཞུག་པ་དང་།རབ་ཏུ་དགོད་པའོ[^200K]།།སྦྱོར་བ་འདིའི་བསྡུས་པའི་དོན་ནི།རྣམ་པ་ཇི་ལྟ་བུས་དང་།གང་ལ་སྦྱོར་བས་སོ།།ཡང་རྟག་པའི་སྦྱོར་བ་དེའི་འབྲས་བུ་ལ་གནས་པ་ཉིད་ནི་ཞིང་དག་པར་རིག་པར་བྱ་སྟེ།ཞིང་དང་འདྲ་བས་ཞིང་ཞེས་བྱ་བ་ལ།འབྲས་བུ་འབྱིན་པར་འདྲ་བར་[^201K]ཆོས་ནི་དེ་དག་པ་སྟེ།འབྲས་བུ་ལ་གནས་པའོ།།བདག་གི་དོན་དང་གཞན་གྱི་དོན་ལས་བརྩམས་ནས་ཞེས་བྱ་བ་ལ།བདག་གི་དོན་ལས་བརྩམས་པ་ནི་ཡུན་རིང་པོར་དགེ་བའི་ཕྱོགས་ལ་སྦྱོར་བ་ཞེས་བྱ་བའོ།།གཞན་གྱི་དོན་ལས་བརྩམས་པ་ནི།དགེ་བའི་རྩ་བ་མང་པོ་སོགས་པར་[^202K]བྱེད་པ་ཞེས་བྱ་བའོ།།ཡང་ན་རང་གི་དོན་ལ་ཡང་ཡུན་རིང་པོར་དགེ་བའི་ཕྱོགས་ལ་སྦྱོར་བ་དང་།དགེ་བའི་རྩ་བ་སོགས་པ་[^203K]ཡིན་ལ།དེ་བཞིན་དུ་གཞན་གྱི་དོན་ལ་ཡང་[^204K]སྦྱོར་བར་བྱ་སྟེ།སྦྱོར་བར་[^205K]བྱས་ནས་མཇུག་གི་དུས་སུ་སོགས་པར་བྱེད་པའོ།།ཁ་དོག་ཕུན་སུམ་ཚོགས་པར་གྱུར་[^206K]ན་ཞེས་བྱ་བ་ནི།སྔར་བསྟན་པའི་ཁ་དོག་ཕུན་སུམ་ཚོགས་པ་ཉིད་དང་།[^207K]གཟུགས་བཟང་བ་ཉིད་དང་།བལྟ་ན་སྡུག་པ་ཉིད་དང་།མཛེས་པ་ཉིད་ཅེས་བྱ་བའོ།།དེ་ལ་གཟུགས་བཟང་བའི་མཚན་ཉིད་ཀྱི་ཁ་དོག་ཕུན་སུམ་ཚོགས་པ་ནི་སྐྱེ་བོའི་ཚོགས་ཆེན་པོའི་[^208K]སྙིང་དུ་སྡུག་པར་འགྱུར་རོ།།སྙིང་དུ་སྡུག་པར་གྱུར་ན་དྲུང་དུ་འདུ་བར་འགྱུར་རོ།།དེ་ནས་[^209K]ཡིད་དུ་འོང་བ་ཞེས་བྱ་བ་རབ་ཏུ་མཛེས་པ་ཉིད་ཀྱིས་མངོན་སུམ་དུ་[^210K]ཕྲད་དུ་འོང་བར་འགྱུར་བས་བལྟ་[^211K]ན་སྡུག་པ་ཉིད་དོ།།སྐྱེ་བོའི་ཚོགས་ཆེན་པོ་དག་དེའི་ཚིག་མཉན་པ་དང་བྱ་བར་སེམས་ཏེ་ཞེས་བྱ་བ་ནི།མངོན་དུ་བསྒྲུབ་པར་[^212K]བྱའོ་སྙམ་དུ་སེམས་པའོ།།སྐྱེ་བོའི་ཚོགས་ཀུན་གྱིས་བཀུར་བ་དང་ཞེས་བྱ་བ་ནི།ཡིད་ཀྱིས་སོ།།མཆོད་པ་ནི་ལུས་ཀྱིས་སོ།།བསྔགས་པ་ནི་ངག་གིས་ཏེ།ང་རྒྱལ་མེད་པའི་སེམས་ཀྱི་[^213K]ཡོན་ཏན་དང་ལྡན་པ་དང་།བླ་མ་ལ་ལུས་དང་ཡིད་[^214K]ངག་གི་ལས་ཀྱིས་དེ་བྱ་བའི་དུས་སུ་མཆོད་པ་བྱེད་པ་ཉིད་ཀྱིས་སོ།།འདོད་པ་ལ་བྱིན་པས་གང་ལོངས་སྤྱོད་ཕུན་སུམ་ཚོགས་པར་གྱུར་པས་ནི།སེམས་ཅན་རྣམས་སྡུད་པར་བྱེད་དོ།།ཡོ་བྱད་ཀྱིས་ཕོངས་པ་ལ་བྱིན་པས་གང་ལོངས་སྤྱོད་ཕུན་སུམ་ཚོགས་པར་གྱུར་ན།སེམས་ཅན་ཡོངས་སུ་སྨིན་པར་བྱེད་དོ།།ཚིག་རྩུབ་པོ་མེད་པའི་རྒྱུས་ཚིག་བཙུན་པ་ཉིད་དུ་གྱུར་ན་སྙན་པར་སྨྲ་བ་ཉིད་བས་[^215K]སེམས་ཅན་རྣམས་སྡུད་དོ།།བདེན་པར་སྨྲ་བའི་རྒྱུ་ཉིད་ཀྱི་[^216K]དོན་སྤྱོད་པས་སེམས་ཅན་རྣམས་རྗེས་སུ་འཛིན་ཏོ།།ཕྲ་མ་མེད་པ་དང་།འཁྱལ་པ་མེད་པར་སྨྲ་བས་སེམས་ཅན་རྣམས་སྡུད་ཅིང་ཡོངས་སུ་[^217K]སྨིན་པར་བྱེད་དོ།།ཡང་ན་སྙན་པར་སྨྲ་བས་ནི་སེམས་ཅན་རྣམས་སྡུད་པར་བྱེད་ལ།དོན་སྤྱོད་པ་དང་དོན་མཐུན་པ་ཉིད་ཀྱིས་ནི་སེམས་ཅན་རྣམས་ཡོངས་སུ་སྨིན་པར་བྱེད་དོ།།གུས་པ་དང་ཞེས་བྱ་བ་ནི།གང་གིས་འདི་འཇིག་རྟེན་ལ་གྲགས་པར་འགྱུར་བའོ།།བྱས་པ་ཤེས་པ་ཞེས་བྱ་བ་ནི་གང་གིས་[^218K]འཇིག་རྟེན་ན་སྙན་པར་གྲགས་པར་འགྱུར་བའོ།།བཀུར་སྟི་དང་གུས་པ་དང་བཅས་པས་ཞེས་བྱ་བ་ནི།དེ་དག་ཉིད་ཀྱིས་སོ།།བྱང་ཆུབ་སེམས་དཔའ་སྐྱེས་པར་གྱུར་ན་ཞེས་བྱ་བ་ལ།སྐྱེས་པའི་དངོས་པོ་ལ་མངོན་པར་དགའ་ཞིང་བུད་མེད་ཀྱི་དངོས་པོ་ལ་མི་དགའ་བ་དག་གིས་སོ།།ཕོའི་དབང་པོ་དང་ལྡན་པས་ཞེས་བྱ་བ་ལ།གཞན་དག་ལ་སྐྱེས་པ་ཉིད་བསྒྲུབས་པས་སྐྱེས་པར་གྱུར་པ་ཉིད་ཡོན་ཏན་ཐམས་ཅད་དང་།བཙལ་བ་[^219K]ཐམས་ཅད་དང་།ཤེས་བྱ་ཐམས་ཅད་རབ་ཏུ་རྣམ་པར་འབྱེད་པ་དག་གི་སྣོད་དུ་གྱུར་པ་ལྟར་བུད་མེད་ནི་དེ་ལྟ་བུ་[^220K]མ་ཡིན་ཏེ།སྐྱེས་པའི་དབང་པོ་དང་ལྡན་པའི་ཕྱིར་འཇིགས་པ་མེད་པར་འགྱུར་བ་དང་འཇུག་པ་ལ་སྒྲིབ་པ་མེད་པ་ཞེས་བྱ་བ་ལ་སོགས་པའོ།།སེམས་ཅན་རྣམས་ལ་[^221K]ཞལ་ཏ་བྱེད་པའི་རྒྱུས་སྟོབས་དང་ལྡན་པས་སྐྱོ་བ་མེད་པར་འགྱུར་ཏེ།དགེ་བའི་ཆོས་སྒྲུབ་པའི་བྱ་བ་ལ་གྲོགས་བྱེད་པའི་རྒྱུ་ཉིད་ཀྱི་སྟོབས་ཀྱིས་སེམས་ཅན་རྣམས་[^222K]ལ་ཕན་གདགས་པའི་སྦྱོར་བས་མི་སྐྱོ་བར་འགྱུར་རོ།།ལས་དོན་ཆེ་ཞེས་བྱ་བ་ནི་མང་བའོ།།མཐུན་པ་ཞེས་བྱ་བ་ནི་འཚམ་ཞིང་རྗེས་སུ་མཐུན་པའོ།།བདག་ཉིད་སངས་རྒྱས་ཀྱི་[^223K]ཆོས་རྣམས་ལ་ཡོངས་སུ་སྨིན་པར་བྱེད་ལ་ཞེས་བྱ་བ་ནི།ཡོངས་སུ་སྨིན་ན་[^224K]བདག་ཉིད་བླ་ན་མེད་པ་[^225K]ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ།།སེམས་ཅན་རྣམས་ཀྱང་ཐེག་པ་གསུམ་ལ་མྱུར་བ་ཉིད་དུ་ཡོངས་སུ་སྨིན་པར་བྱེད་ལ་ཞེས་བྱ་བ་ནི།སེམས་ཅན་རྣམས་ཡོངས་སུ་སྨིན་པ་ཉིད་ནི་[^226K]རྣམ་པར་གྲོལ་བར་བྱེད་དོ།།བྱམས་པ་ལ་སོགས་པ་ཚད་མེད་པ་རྣམས་བསྒོམས་པའམ་[^227K]ཞེས་བྱ་བ་ནི།བཟོད་པའི་ཕ་རོལ་ཏུ་ཕྱིན་པ་བསྒོམ་པའི་ཕྱོགས་ཀྱི་[^228K]བརྩོན་འགྲུས་སོ།།རབ་ཏུ་འབྱེད་ཅིང་ཞེས་བྱ་བ་ནི་ཡེ་ཤེས་ཀྱི་ཕྱོགས་ཀྱིའོ།།དེ་ལྟ་བུའི་བསོད་ནམས་དང་ཡེ་ཤེས་དེ་ཡང་མདོར་བསྡུ་ན་རྣམ་པ་དྲུག་ཏུ་འགྱུར་རོ་ཞེས་བྱ་བ་ནི།ཕ་རོལ་ཏུ་ཕྱིན་པ་དྲུག་གི་མཚན་ཉིད་དོ།།ཡང་ན་བསོད་ནམས་དང་བསོད་ནམས་ཀྱི་ཕྱོགས་དང་།བརྩོན་འགྲུས་དང་།བསམ་གཏན་དང་།ཡེ་ཤེས་དང་ཡེ་ཤེས་ཀྱི་ཕྱོགས་དང་།བརྩོན་འགྲུས་དང་བསམ་གཏན་ཞེས་བྱ་བའོ།།བསོད་ནམས་དང་ཡེ་ཤེས་ཀྱི་འབྲས་བུ་ནི་མདོར་བསྡུ་ན་ཅི་རིགས་པར་རྣམ་པ་བཞིར་རིག་པར་བྱའོ་ཞེས་བྱ་བ་ལ།བསོད་ནམས་ཀྱི་འབྲས་བུ་རྣམ་པ་གཉིས་ནི་གནོད་པ་མེད་པར་འཁོར་བ་ན་འཁོར་ཞིང་སྡུག་བསྔལ་པ་དག་གིས་ཤིན་ཏུ་གཟིར་བ་མེད་པ་དང་།ཇི་ལྟར་དགའ་བར་སེམས་ཅན་གྱི་དོན་དང་ཕན་འདོགས་པར་ནུས་པ་ཞེས་བྱ་བའོ།།ཡེ་ཤེས་ཀྱི་འབྲས་བུ་རྣམ་པ་གཉིས་ནི་ཡེ་ཤེས་ལ་བརྟེན་ནས་ཡང་དག་པར་བསོད་ནམས་ཡོངས་སུ་འཛིན་པ་དང་།མཁས་པར་བྱ་བ་རྣམ་པ་སྣ་ཚོགས་དཔག་ཏུ་མེད་པ་དག་གིས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་བར་དུའོ།།གང་རྣམ་པར་སྨིན་པ་དང་།རྣམ་པར་སྨིན་པའི་རྒྱུ་གང་ཡིན་པ་དེ་ནི་བསོད་ནམས་ལ་བརྟེན་པའོ།།རྣམ་པར་སྨིན་པའི་འབྲས་བུ་གང་ཡིན་པ་ནི་བསོད་ནམས་ལས་བྱུང་བ་ཡིན་ནོ།།བསོད་ནམས་ཀྱང་ཡེ་ཤེས་ལ་བརྟེན་ཅེས་བྱ་བ་ནི།ཡེ་ཤེས་ལ་བརྟེན་ནས་འབྱུང་བའོ།།ཡེ་ཤེས་ལས་བྱུང་བ་ཡིན་ཞེས་བྱ་བ་ནི།ཡེ་ཤེས་ཉིད་ལས་འབྱུང་བའོ།།རིག་པའི་བཟོ་དང་ལས་ཀྱི་གནས་ཞེས་བྱ་བ་ནི།རིག་པ་[^229K]ཉིད་དང་ལྡན་པའི་བཟོ་དང་ལས་ཀྱི་གནས་སྐྱེས་བུའི་བྱེད་པ་སྟེ།གང་དེ་ནི་ལུང་དུ་མ་བསྟན་པ་ཉིད་ཀྱིས་ཕ་རོལ་གྱི་ནི་[^230K]མ་ཡིན་ནོ།།ལོངས་སྤྱོད་བསྒྲུབས་པ་སྟེ།བཟའ་བ་དང་།བཏུང་བ་དང་བགོ་བ་ལ་སོགས་པ་ལོངས་སྤྱད་པར་བྱ་བ་བཟུང་བ་རྣམས་སོ།།ཚོད་མ་ཟིན་པར་ལོངས་སྤྱོད་པས་ནི་ཕ་རོལ་དུ་ཡང་འབྲས་བུ་མི་འདོད་པར་འགྱུར་[^231K]ལ།མཐོང་བའི་ཆོས་ལ་ཡང་ཚོད་མ་ཟིན་པར་ལོངས་སྤྱོད་པས་ནད་ལ་སོགས་པ་འབྱུང་བ་དང་མཐོང་བའི་ཆོས་ཀྱི་དོན་ཡང་ཉམས་པར་འགྱུར་བའོ།།སྔོན་གྱི་ལས་ཀྱི་ཞེས་བྱ་བ་ལ་སོགས་པ་ལ།འབྲས་བུ་འདོད་པའི་ལས་བཟུང་བས་མི་འདོད་པའི་འབྲས་བུ་མེད་པ་ཉིད་དོ།།འབྲས་བུ་ཚེ་འདི་ལ་ལོངས་སྤྱོད་པར་གྱུར་པ་ཞེས་བྱ་བ་ནི།སྦྱིན་པ་མི་བྱེད་པ་ཉིད་ཀྱི་ཕྱིར་ཕ་རོལ་གྱི་དོན་མེད་པར་འདིའི་དོན་དུ་སྟེ།གཞན་གྱི་དོན་སྒྲུབ་པའི་དོན་ནི་ཕ་རོལ་གྱི་དོན་ཡིན་པས་དེའི་ངོ་བོ་བསྟན་པའི་དོན་དུའོ།།དེ་བཞིན་གཤེགས་པར་འགྱུར་བ་ཞེས་བྱ་བའི་ཚིག་ནི།བྱང་ཆུབ་སེམས་དཔའ་འདི་ཉིད་དུ་མྱ་ངན་ལས་འདའ་བ་བརྩལ་བའི་[^232K]དོན་ཏེ་བྱང་ཆུབ་སེམས་དཔའ་རྣམས་ནི་དེ་ལྟ་བུའི་ཚུལ་གྱིས་[^233K]ཕ་རོལ་དུ་ཡང་གོང་ནས་གོང་དུ་སྐྱེ་བའི་ཁྱད་པར་ཐོབ་པའོ།།ཆོས་འདུས་བས་[^234K]ཞེས་བྱ་བ་ནི།ལམ་ཡང་གཟིངས་དང་[^235K]འདྲ་བའི་ཕྱིར་ཡོངས་སུ་གཏང་[^236K]བར་བྱ་བ་ཉིད་ཡིན་ལ།འདུས་མ་བྱས་ནི་ཕ་རོལ་དུ་ཡང་ཡིན་པས་བྱང་ཆུབ་སེམས་དཔའ་ཇི་ལྟ་བ་བཞིན་དུ་གཞན་གྱི་ཡང་ཡིན་ལ།ཇི་ལྟར་བཤད་པའི་མཚན་ཉིད་ཅན་གྱིས་[^237K]མཐོང་བའི་ཆོས་ཅན་ཉིད་ནི་རང་གི་དོན་ཏོ།།དེ་བཞིན་དུ་གཞན་ཡང་[^238K]བྱང་ཆུབ་སེམས་དཔས་བཏུལ་བ་རྣམས་[^239K]གཞན་གྱི་དོན་ཡང་ཡིན་པར་རིག་པར་བྱའོ་ཞེས་བྱ་བ་ལ།ཅི་ཐམས་ཅད་ཀྱང་དེ་ལྟར་རམ་ཞེ་ན།སྨྲས་པ།གང་དག་བྱང་ཆུབ་སེམས་དཔས་བཏུལ་བ་སྟེ།གང་བྱང་ཆུབ་སེམས་དཔས་བཏུལ་བ་དེ་རྣམས་ཉིད་དེ།དེ་ལ་ལྟོས་ནས་དེ་དག་ཉིད་ལས་[^240K]གཞན་ཞེས་བརྗོད་ཀྱི་གཞན་ཐམས་ཅད་ཀྱི་ནི་མ་ཡིན་ནོ།།དེ་ལ་ཕྱི་མ་ལ་འདོད་པའི་ཁམས་སུ་ལོངས་སྤྱོད་ཕུན་སུམ་ཚོགས་པར་འགྱུར་བ་ཞེས་བྱ་བ་ལ།འདིར་འདོད་པའི་ཁམས་སུ་[^241K]སྨོས་པ་ནི།འདོད་པའི་ཁམས་ལས་གཞན་པ་ན།ཕྱི་མ་ལ་ལོངས་སྤྱོད་ཕུན་སུམ་ཚོགས་པ་མེད་དོ[^242K]།།ལོངས་སྤྱོད་ཀྱིས་ལས་ཤིན་ཏུ་འདས་པས་སོ།།ལོངས་སྤྱོད་ཕུན་སུམ་ཚོགས་པའི་ཚིག་ནི་ཕུན་སུམ་ཚོགས་པ་གཞན་ནི་རྣམ་པར་སྨིན་པ་མ་ཡིན་པ་ཉིད་དེ།ལུས་ཕུན་སུམ་ཚོགས་པ་འཆད་པར་འགྱུར་བའི་བར་དུའོ།།ཕྱི་མ་ཞེས་སྨོས་པ་ནི།འདི་[^243K]ནི་ཕ་རོལ་གྱི་མ་ཡིན་པ་ཉིད་དེ།དེ་ལྟར་འདི་ལུས་ཕུན་སུམ་ཚོགས་པར་ནི་འདོད་པའི་ཁམས་དང་།གཞན་པ་དག་ཁྱད་པར་མེད་པར་བརྗོད་པའི་ཕྱིར་རོ།།དེའི་ཕྱི་མ་ལ་ལོངས་སྤྱོད་དང་ལུས་ཕུན་སུམ་ཚོགས་པ་ཞེས་བྱ་བ་ནི།འདོད་པའི་ཁམས་ཀྱི་སྔར་བསྟན་པའི་ཕུན་སུམ་ཚོགས་པའོ།།ཚེ་འདི་ལ་སྡུག་བསྔལ་དང་བཅས་ཡིད་མི་བདེ་བ་དང་བཅས་ཞེས་བྱ་བ་ནི།བདེ་བ་དང་ཡིད་[^244K]བདེ་བ་དང་མཚུངས་པར་ལྡན་པའི་རྒྱུ་མཐོང་བའི་ཆོས་ཉིད་ལ་བརྟེན་པའོ།།སོ་སོར་བརྟགས་[^245K]ཤིང་ཞེས་བརྗོད་པ་ནི།གང་གིས་སྡུག་བསྔལ་དང་བཅས་པ་དང་ཡིད་མི་བདེ་བ་དང་བཅས་པ་དེས་མ་འོངས་པ་ནི་འབྲས་བུ་འདོད་པ་ཉིད་དུ་འགྱུར་བའི་ཕྱིར་དེ་ལ་བརྟེན་པར་སོ་སོར་བརྟགས་ཤིང་ཞེས་བྱ་བ་སྨོས་སོ།།གང་ཡང་ཚེ་འདི་ལ་བདེ་བ་དང་བཅས་པ་དང་ཡིད་[^246K]བདེ་བ་དང་བཅས་པས་ལོངས་སྤྱོད་དང་ལུས་ཕུན་སུམ་ཚོགས་པར་འགྱུར་བའི་[^247K]རྒྱུ་ལ་བརྟེན་པ་ཞེས་བྱ་བ་དེ་ལ།འདོད་པའི་ཁམས་ལས་གཞན་པ་མ་ཡིན་པ་དེའི་ཕྱིར་འདོད་པའི་ཁམས་བྱེ་བྲག་ཏུ་བརྗོད་པར་བྱའོ།།གང་འདིར་ཉམས་པར་འགྱུར་བའི་ཆ་དང་མཐུན་པ་མ་ཡིན་པའི་བསམ་གཏན་དང་།གཟུགས་མེད་པའི་སྙོམས་པར་འཇུག་པ་ཞེས་བྱ་བ་དེ་ལ།འདིར་ཞེས་སྨོས་པའི་[^248K]འདོད་པའི་ཁམས་བཟུང་བའི་དོན་ཏེ།གཞན་དག་ན་བསམ་གཏན་དང་གཟུགས་མེད་པའི་སྙོམས་པར་འཇུག་པ་ཕྱི་མ་ལ་མེད་པས་སོ།།ཉམས་པར་འགྱུར་བའི་ཆ་དང་མཐུན་པ་མ་ཡིན་པ་སྨོས་པ་ནི་ཉམས་པར་[^249K]འགྱུར་བའི་ཆ་དང་མཐུན་པ་མ་ཡིན་པའི་ཕྱིར་བསམ་གཏན་དང་གཟུགས་མེད་པའི་སྙོམས་པར་འཇུག་པ་ནི་མ་འོངས་པའི་ཉིད་དེ།དེས་[^250K]དེ་ལ་འབྲས་བུ་སྟེར་བས་[^251K]སོ།།བསམ་གཏན་དང་གཟུགས་མེད་པའི་སྙོམས་པར་འཇུག་པ་སྨོས་པ་ནི།དེ་ལས་གཞན་པའི་སྙོམས་པར་འཇུག་པ་རྣམས་ལ་ཕྱི་མ་ལ་ཕན་པ་མེད་པ་ཉིད་དེ་སྲིད་པ་སྒྲུབ་པ་མ་ཡིན་པའི་ཕྱིར་རོ།།སོ་སོའི་སྐྱེ་བོ་རྣམས་ཀྱི་འཇིག་རྟེན་པའི་དག་པ་ཞེས་བྱ་བ་ལ།འདིར་སོ་སོའི་སྐྱེ་བོ་སྨོས་པ་ནི་འཇིག་རྟེན་པའོ།།འཕགས་པ་རྣམས་ཀྱི་དག་པ་ནི་གཏན་དུ་བ་ཉིད་དེ།བདེན་པ་མཐོང་བ་བསྒོམ་པས་[^252K]སྤང་བར་བྱ་བའི་ཉོན་མོངས་པ་སྤངས་པ་[^253K]ནི།འཇིག་རྟེན་དང་འཇིག་རྟེན་ལས་འདས་པའི་ལམ་དག་གིས་ཡིན་པས་སོ།།ཉོན་མོངས་པ་ཐམས་ཅད་གཏན་སྤངས་པ་ཞེས་བྱ་བ་ལ།འདིར་ཐམས་ཅད་གཏན་སྨོས་པ་[^254K]ནི་འཇིག་རྟེན་པའི་ལམ་གྱིས་[^255K]ནི་ཉོན་མོངས་པ་མགོ་མནན་པ་[^256K]ཙམ་དུ་སྤོང་གི་[^257K]གཏན་དུ་ནི་མ་ཡིན་པ་ཉིད་དེ།འདི་ལྟར་དེས་སྤངས་པའི་ཉོན་མོངས་པ་རྣམས་ཐམས་ཅད་དུ་སྤངས་པ་མ་ཡིན་ཏེ།འཇིག་རྟེན་པའི་ལམ་གྱིས་[^258K]སྲིད་པའི་རྩེ་མོ་པའི་ཉོན་མོངས་པ་མི་སྤོང་བས་ཉོན་མོངས་པ་གཏན་སྤངས་པ་མ་ཡིན་ཏེ།བག་ལ་ཉལ་མ་སྤངས་པས་སོ།།བདག་དང་གཞན་གྱི་དོན་རིམ་པར་ཕྱེ་བ་འདིའི་བསྡུས་པའི་དོན་གྱི་རིམ་པ་མ་བསྟན་པ་ནི།བསྟན་པའི་དོན་གྱི་ཚིགས་སུ་བཅད་པར་བསྟན་པའི་ཕྱིར་རོ།།འཕགས་པའི་ལམ་ཡན་ལག་བརྒྱད་པ་ཞེས་བྱ་བ་ལ།དེ་ནི་གཏན་དུ་བ་ཡིན་པའི་ཕྱིར་ཡོངས་སུ་མི་ཉམས་པ་ཉིད་དོ།།དེ་ལ་བརྟེན་ནས་ཞེས་བྱ་བ་ནི།འཇིག་རྟེན་ལས་འདས་པའི་ལམ་ལ་བརྟེན་ནས་སོ།།བདག་དང་གཞན་གྱི་དོན་རྣམ་པ་བཅུའི་བསྡུས་པའི་དོན་ནི།རྒྱུན་ཉིད་དང་།རྗེས་སུ་འབྲེལ་པ་ཉིད་དང་།རྒྱུ་དང་འབྲས་བུ་ཉིད་དང་།མཐོང་བའི་ཆོས་དང་།ཕ་རོལ་གྱི་བྱེ་བྲག་ཉིད་དང་།རྟག་པ་དང་མི་རྟག་པ་ཉིད་དང་།གཏན་དུ་བ་དང་གཏན་དུ་བ་མ་ཡིན་པ་ཉིད་དང་།ཇི་སྙེད་ཡོད་པ་ཉིད་དང་།ཅིག་ཤོས་ཇི་ལྟར་ཡོད་པ་ཉིད་དང་།བདག་དང་གཞན་གྱི་དོན་བཅུ་པོ་གོང་དུ་བསྟན་པ་རྣམས་ཀྱི་བསྡུས་པའི་དོན་ནི་དེ་ལྟར་འབྱུང་ངོ་།།བྱང་ཆུབ་སེམས་དཔའི་སའི་གཞིའི་[^259K]རྣལ་འབྱོར་གྱི་གནས་ལས།བདག་དང་གཞན་གྱི་དོན་རིམ་པར་ཕྱེ་བ་སྟེ་གསུམ་པའོ།།།།དེའི་ངོ་བོ་ནི་དེ་ཁོ་ན་ཉིད་དེ།དེ་ཁོ་ན་ཉིད་ཅེས་བྱ་བའི་དོན་ཏོ།།གང་ཇི་ལྟ་བ་བཞིན་ཡོད་པའི་[^260K]ངང་ཚུལ་ཅན་དེ་ནི་ཇི་ལྟར་ཡོད་པ་སྟེ།ཇི་ལྟ་བ་བཞིན་ཡོད་པས་ཇི་ལྟར་ཡོད་པས་སོ[^261K]།།དེའི་ངོ་བོ་ནི་ཇི་ལྟར་ཡོད་པ་ཉིད་དོ།།དེ་བཞིན་དུ་ཇི་སྙེད་ཡོད་པ་ལ་ཡང་རིག་པར་བྱ་བའོ[^262K]།།དེ་ཁོ་ནའི་དོན་དེ་ཡང་ཞེས་བྱ་བ་ནི།བསྟན་པའི་མཚན་ཉིད་ཅན་གྱི་དེ་ཁོ་ནའི་དོན་རྣམ་པ་གཉིས་སོ།།རབ་ཏུ་དབྱེ་ན་[^263K]རྣམ་པ་བཞིར་རིག་པར་བྱ་སྟེ་ཞེས་བྱ་བ་ལ།རྣམ་པ་གཉིས་པོ་དེ་ཉིད་ལས་སོ།།འཇིག་རྟེན་གྱི་གྲགས་པ་ཞེས་བྱ་བ་ལ་སོགས་པ་སྟེ།འཇིག་རྟེན་ལ་གྲགས་པ་ནི་འཇིག་རྟེན་གྱི་གྲགས་པའོ།།བརྡ་དང་ཀུན་རྫོབ་ལ་འདྲིས་པའི་རྗེས་སུ་འགྲོ་བས་ཞུགས་པའི་བློས་ཞེས་བྱ་བ་ལ།བརྡ་ནི་མིང་ངོ་།།ཀུན་རྫོབ་ནི་ཐ་སྙད་དོ།།འདྲིས་པ་ནི་དངོས་པོ་འདིའི་མིང་ནི་འདིའོ་ཞེས་བྱ་བའོ།།བརྡ་དང་ཀུན་རྫོབ་ལ་[^264K]འདྲིས་པའི་རྗེས་སུ་འགྲོ་བ་ནི་རྗེས་སུ་འགྲོ་བ་ཞེས་བྱ་བ་སྟེ།བརྡ་དང་ཀུན་རྫོབ་ལ་འདྲིག་པ་གཅིག་ནས་གཅིག་ཏུ་འོངས་པའི་བློས་མཐོང་བ་མཉམ་པ་ཉིད་དོ།།ཇི་ལྟར་དངོས་པོ་གང་ལ་ཞེ་ན།བསྟན་པར་བྱ་བ་ཉིད་དེ།སའི་དངོས་པོ་ལ་ཇི་ལྟར་མཐོང་བ་མཉམ་པ་ཡིན་ན།ས་ལ་འདི་ནི་ས་ཁོ་ན་ཡིན་གྱི་མ་[^265K]མ་ཡིན་ནོ་ཞེས་བྱ་བའོ།།དེ་ལྟ་བུ་ལ་སོགས་པ་འབྱུང་བ་དང་འབྱུང་བ་ལས་གྱུར་པ་དང་།ལུས་ཀྱི་ཡོ་བྱད་བཅུ་དང་།ཞིང་ལ་སོགས་པ་ཡོངས་སུ་གཟུང་བའི་དངོས་པོ་དང་།ཚོར་བ་སྟེ་ལུས་ཀྱི་ཡོ་བྱད་བཅུ་པོ་ཞིང་ལ་སོགས་པ་ལ་བརྟེན་ནས་འབྱུང་ལ།དེ་དག་ཀུན་གྱི་རྟེན་དུ་གྱུར་པ་ནི་འབྱུང་བ་ལས་གྱུར་པའོ།།དེ་དག་ཀུན་ཀྱང་ཚོར་བའི་དོན་ཏེ།དེ་ལས་རབ་ཏུ་འབྱུང་བའི་ཕྱིར།བཟང་འགྲོ་དང་ངན་འགྲོ་ལ་སོགས་པ་དེ་ལྟ་བུའི་དངོས་པོ་ཁོ་ནར་ཡོངས་སུ་གཟུང་བ་ཉིད་དོ།།སོགས་པ་སྨོས་པས་[^266K]ནི།དེ་ལས་གཞན་པ་ཡང་གཟུང་བ་སྟེ།འདི་ལྟར་མདོར་བསྡུས་ན་འདི་ནི་[^267K]ཡིན་གྱི་འདི་ནི་[^268K]མ་ཡིན་ནོ་ཞེས་བྱ་བ་ནི་མཐོང་བ་མཉམ་པའོ།།ངེས་པར་མོས་པའི་སྤྱོད་ཡུལ་ཞེས་བྱ་བ་ནི།དངོས་པོ་ལ་[^269K]ངེས་པར་མོས་པའི་སྤྱོད་ཡུལ་ནི་དངོས་པོ་ལ་ངེས་པའི་སྤྱོད་ཡུལ་ཏེ།མོས་པས་དངོས་པོ་འདིའི་མཚན་ཉིད་ནི་ངེས་པར་འདི་ལྟར་རོ་ཞེས་དེ་ལྟར་ངེས་པར་འཛིན་པའོ།།དེ་བསྟན་པར་[^270K]བྱ་བའི་ཕྱིར་གང་འཇིག་རྟེན་གྱི་དངོས་པོ་ཐམས་ཅད་གཅིག་ནས་གཅིག་ཏུ་འོང་བའི་[^271K]མིང་གིས་ཞེས་བྱ་བས་ནི།བརྡའི་རྗེས་སུ་འགྲོ་བ་གོང་དུ་བསྟན་པའི་དོན་བརྗོད་པ་ཡིན་ནོ།།གཅིག་ནས་གཅིག་ཏུ་འོངས་པ་ཞེས་བྱ་བ་དང་།རང་གི་རྣམ་པར་རྟོག་པ་ལས་གྲགས་པ་ཞེས་བྱ་བས་ཀུན་རྫོབ་ཀྱི་དོན་བསྟན་པ་ནི་མ་བསམས་མ་དཔྱད་མ་བརྟགས་པར་[^272K]བཟུང་བ་ཞེས་བྱ་བའོ།།རིགས་པས་གྲགས་པའི་དེ་ཁོ་ན་བསྟན་པའི་ཕྱིར་རྟོག་གེ་པ་[^273K]དཔྱོད་པ་དང་ལྡན་པ་རྟོག་གེར་གཏོགས་པའི་ས་ལ་གནས་པ་རང་གི་སྤོབས་པ་ལས་བྱུང་བ་སོ་སོའི་སྐྱེ་བོ་པ་དཔྱོད་པའི་རྗེས་སུ་དཔྱོད་པ་ལ་གནས་པ་ཞེས་བྱ་བ་སྟེ།ཚིག་འདི་དག་གི་བསྡུས་པའི་དོན་ནི།རྟོག་གེ་པ་ཞེས་བྱ་བ་ནི་བསྟན་པའི་ཚིག་གོ།།དཔྱོད་པ་དང་ལྡན་པ་དང་།རྟོག་གེར་གཏོགས་པའི་ས་ལ་གནས་པ་ཞེས་བྱ་བའི་ཚིག་གཉིས་ནི་བཤད་པའོ།།རྣམ་པར་འབྱེད་པ་ཉིད་ནི་དཔྱོད་པ་དང་ལྡན་པར་འགྱུར་ལ།དེའི་སྤྱོད་ཡུལ་ལས་མ་འདས་པ་ཉིད་ནི་རྟོག་གེར་གཏོགས་པའི་ས་ལ་གནས་པ་ཡིན་ནོ།།ཡང་རྟོག་གེར་གཏོགས་པའི་ས་གང་ཡིན་[^274K]ཞེ་ན།རང་གི་[^275K]སྤོབས་པ་ལས་བྱུང་བ་སོ་སོའི་སྐྱེ་བོ་དཔྱོད་པའི་རྗེས་སུ་དཔྱོད་པར་ཞུགས་པ་རྣམས་ཀྱིས་ཡིན་གྱི།དེ་ཁོ་ན་ཉིད་ཀྱི་རྗེས་སུ་ཞུགས་པའི་ས་པའི་ཡུལ་ནི་མ་ཡིན་ནོ་ཞེས་བྱ་བའི་དོན་ཏོ།།དེ་ལྟར་ཚིག་གཅིག་ནི་[^276K]བསྟན་པ་ཡིན་ལ།ཚིག་གཉིས་ནི་བཤད་པ་ཡིན་པས།ཚིག་གསུམ་པ་ནི་བསྟན་པ་ཡིན།ཚིག་གསུམ་ནི་བཤད་པ་ཞེས་དེ་ལྟར་རིག་པར་བྱའོ།།རྣམ་གྲངས་གཞན་ཡང་།རྟོག་གེ་རྣམ་ལྔར་རིག་བྱ་སྟེ།བརྟག་བྱ་རྟོག་དེའི་ངང་ཚུལ་དང་།།སྔོན་གོམས་མངོན་སུམ་མ་བྱས་ཉིད།།ལུང་ལ་མི་བརྟེན་པ་ཉིད་དང་།།འབད་པས་ཡིད་ལ་བྱེད་པ་དང་།།སྔ་མའི་[^277K]འཕེན་པས་ཡོངས་བཟུང་ནས།།[^278K]རྟོག་གེ་ལ་ནི་འདྲིས་པ་སྟེ།།རྣམ་ལྔས་རྫོགས་པར་འདོད་པའོ།།ལྡན་རྟོག་གེ་པ།།དེ་དག་དང་[^279K]ལྡན་པ་ནི་རྟོག་གེ་པ་སྟེ་ལུང་དང་[^280K]ལྡན་པ་མ་ཡིན་ནོ།།དེ་ལ་ཡིད་ལ་བྱེད་པ་ཞེས་བྱ་བ་ནི།བརྟག་པའི་[^281K]གནས་ཡིད་ལ་བྱེད་པའོ།།ཡོངས་སུ་གཟུང་བ་[^282K]ཞེས་བྱ་བ་ནི།རིགས་པའི་ཚད་མ་རྣམ་པ་གསུམ་གྱིས་ཡོངས་སུ་གཟུང་བ་སྟེ།དེ་ནི་སོ་སོའི་སྐྱེ་བོའི་ས་ན་གནས་པའོ།།ཟག་པ་མེད་པ་ཞེས་བྱ་བ་ནི།འཇིག་རྟེན་ལས་འདས་པའིའོ།།ཟག་པ་མེད་པ་[^283K]ཐོབ་པར་བྱེད་པ་ནི་སྦྱོར་བའི་ལམ་གྱི་མཚན་ཉིད་ཅན་གྱིས་སོ།།ཟག་པ་མེད་པའི་རྗེས་ལས་ཐོབ་པ་འཇིག་རྟེན་པའི་ཞེས་བྱ་བ་ནི།རྣམ་པ་གཉིས་ཀ་ཡང་འཇིག་རྟེན་པའི་སྟེ།ཟག་པ་མེད་པ་ཐོབ་པར་བྱེད་པ་དང་།ཟག་པ་མེད་པའི་རྗེས་ལས་ཐོབ་པའོ།།ཤེས་པས་སྤྱོད་ཡུལ་དུ་བྱ་བ་ཞེས་བྱ་བ་ནི་ཤེས་པ་དེས་གང་ཤེས་པར་བྱ་བའི་ཡུལ་ཏེ།དེའི་སྤྱོད་ཡུལ་ལོ།།གང་གི་ཕྱིར་ཉོན་མོངས་པའི་སྒྲིབ་པ་རྣམ་པར་དག་པའི་ཤེས་པའི་སྤྱོད་ཡུལ་ཞེས་བརྗོད་ཅེ་ན།དེའི་རྒྱུ་བསྟན་པའི་ཕྱིར།དེ་ལ་དམིགས་པས་ཞེས་བྱ་བ་ནས་བརྩམས་པ་སྟེ།དེ་ལ་དམིགས་པས་ཉོན་མོངས་པའི་སྒྲིབ་པ་ལས་ཤེས་པ་རྣམ་པར་དག་པར་འགྱུར་ཞེས་བྱ་བའོ།།གང་ཟག་[^284K]མེད་པའི་ཤེས་པ་དེ་འདིར་ཤེས་པ་ཞེས་བརྗོད་དེ།དེ་ལ་བསྡུ་བ་བྱས་ནས་ཉོན་མོངས་པའི་སྒྲིབ་པ་ལས་རྣམ་པར་དག་པ་ནི་ཉོན་མོངས་པའི་སྒྲིབ་པ་རྣམ་པར་དག་པ་སྟེ།ཡེ་ཤེས་གང་ལ་རྣམ་པར་དག་པ་དེ་ཡོད་པའི་ཡེ་ཤེས་དེ་ནི་ཉོན་མོངས་པའི་སྒྲིབ་པ་རྣམ་པར་དག་པའི་ཡེ་ཤེས་ཏེ།དེའི་སྤྱོད་ཡུལ་ལ་[^285K]གཞན་དག་སྦྱོར་བ་དང་རྗེས་ལས་ཐོབ་པའི་ཤེས་པ་གོང་དུ་བསྟན་པ་དག་གིས་[^286K]བསྡུས་པའི་དོན་[^287K]འདི་ཡིན་ཏེ།ཉོན་མོངས་པའི་སྒྲིབ་པ་ལས་རྣམ་པར་དག་པ་ནི་ཉོན་མོངས་པའི་སྒྲིབ་པ་རྣམ་པར་དག་པའོ།།དེའི་ཕྱིར་ཤེས་པ་ནི་ཉོན་མོངས་པའི་སྒྲིབ་པ་རྣམ་པར་དག་པའི་ཤེས་པ་སྟེ།དེའི་སྤྱོད་ཡུལ་ལོ།།འདི་ལྟར་བསྡུ་བར་[^288K]བྱ་སྟེ།སྒྲིབ་པ་མེད་པར་གྱུར་ན་ཕྱིས་ཡང་དག་པར་གནས་པར་འགྱུར་ཏེ་ཞེས་བྱ་བའོ།།དེ་བས་ན་ཞེས་བྱ་བ་ནི།རྒྱུ་དེས་ནའོ།།གཉིས་དག་གམ་ཤེས་པ་རྣམ་པ་གསུམ་ཡང་རུང་སྟེ།ཉོན་མོངས་པའི་སྒྲིབ་པ་རྣམ་པར་དག་པའི་ཤེས་པའི་སྤྱོད་ཡུལ་ནི་དེ་ཁོ་ན་ཉིད་ཅེས་བརྗོད་དོ་ཞེས་བྱ་བའོ།།རབ་ཏུ་རྣམ་པར་འབྱེད་པ་ཞེས་བྱ་བ་ནི་ཟག་པ་མེད་པ་ཐོབ་པར་[^289K]བྱེད་པའི་ཤེས་པ་[^290K]གོང་དུ་བསྟན་པ་དེས་སོ།།མངོན་པར་རྟོགས་པར་འགྱུར་བ་དང་ཞེས་བྱ་བ་ནི།ཟག་པ་མེད་པའི་ཤེས་པ་སྟེ།གང་མངོན་པར་རྟོགས་པའི་ཤེས་པའོ།།མངོན་པར་རྟོགས་པར་འགྱུར་བའི་ཤེས་པ་ཞེས་བྱ་བ་ནི།གང་ཟག་པ་[^291K]མེད་པའི་རྗེས་ལས་ཐོབ་པའི་ཤེས་པའོ།།ཤེས་བྱ་ལ་ཤེས་པའི་གེགས་བྱེད་པ་ཞེས་བྱ་བ་ལ།ཤེས་བྱ་ལ་ཤེས་པའི་གེགས་བྱེད་ཅིང་གང་དང་ལྡན་པས་ཤེས་པར་བྱ་བ་མི་ཤེས་པ་དེ་ནི་ཤེས་བྱའི་སྒྲིབ་པ་ཞེས་བརྗོད་དེ[^292K]།བྱང་ཆུབ་སེམས་དཔའ་རྣམས་ཀྱི་ཆོས་བདག་མེད་པའི་རྗེས་ལ་འཇུག་པ་དང་།སངས་རྒྱས་བཅོམ་ལྡན་འདས་རྣམས་ཀྱི་ཆོས་བདག་མེད་པ་ལ་རབ་ཏུ་ཞུགས་པའི་ཡེ་ཤེས་ཤིན་ཏུ་རྣམ་པར་དག་པ་སྟེ[^293K]།བརྟགས་པ་བརྗོད་པའི་ངོ་བོ་ཉིད་ཀྱིས་རྣམ་པར་མི་རྟོག་པ་ནི་དེ་ལ་རྟོག་པ་མེད་པའི་ཕྱིར་རོ།།དེ་ལྟར་བརྟགས་པ་[^294K]བརྗོད་པའི་ངོ་བོ་ཉིད་རྣམ་པར་མི་རྟོག་པ་གཉིས་པོ་དེས་ཤེས་བྱ་[^295K]དང་།ཤེས་པ་ནི་མཉམ་པས་མཉམ་པའི་ཡེ་ཤེས་དེའི་སྤྱོད་ཡུལ་ཏེ།ཡེ་ཤེས་དེའི་ཤེས་པར་བྱ་བའི་ཡུལ་ཞེས་བྱ་བའི་དོན་ཏོ།།ལྡོག་པར་འགྱུར་བ་སྟེ།རབ་ཏུ་ལྡོག་པར་འགྱུར་བའོ།།འདའ་བར་མི་འགྱུར་ཞེས་བྱ་བ་ནི་ཤིན་ཏུ་འདའ་བར་མི་འགྱུར་བའོ།།འཇིག་རྟེན་གྱི་མངོན་པར་ཞེན་པར་བྱས་ཞེས་བྱ་བ་ནི།མངོན་པར་ཞེན་པས་བཟུང་ཞེས་བྱ་བའི་དོན་ཏོ།།རྣམ་པར་རྟོག་པ་དང་སྤྲོས་པ་ཐམས་ཅད་ཀྱི་རྩ་བས་[^296K]ཞེས་བྱ་བ་ལ།རྣམ་པར་རྟོག་པ་ཐམས་ཅད་ནི་འཆད་པར་འགྱུར་བ་རྣམ་པ་བརྒྱད་རྟོག་པ་[^297K]དང་།མི་རྟག་པ་ལ་སོགས་པ་དག་གི་[^298K]རྣམ་པའི་རྣམ་པར་རྟོག་པས་རྣམ་པར་བརྟགས་པའི་[^299K]ཐ་སྙད་དོ།།སྤྲོས་པ་ནི་གཟུགས་ལ་སོགས་པ་ཕུང་པོ་ལྔ་དང་།དབང་པོ་དྲུག་དང་།འབྱུང་བ་ཆེན་པོ་བཞི་དང་།འབྱུང་བ་ཆེན་པོ་ལས་བྱུང་བའི་གཟུགས་ཞེས་བྱ་བ་སྟེ་ཐམས་ཅད་ཀྱང་ངོ་བོ་ཉིད་ཀྱི་[^300K]རྣམ་པར་རྟོག་པའོ།།དགེ་བ་ལ་སོགས་པ་ཞེས་བྱ་བ་ནི།ཁྱད་པར་གྱི་རྣམ་པར་རྟོག་པ་སྟེ།དགེ་བ་དང་།མི་དགེ་བ་དང་།ལུང་དུ་མ་བསྟན་པའི་ཁྱད་པར་དུ་རྣམ་པར་རྟོག་པའི་ཀུན་ནས་ཉོན་མོངས་པ་དང་།རྣམ་པར་བྱང་བ་དང་།གཉི་ག་མ་ཡིན་པ་ཉིད་དང་།འདུས་བྱས་ཀྱི་མཚན་ཉིད་དོ།།སྐྱེ་བ་ལ་སོགས་པ་རྟེན་ཅིང་འབྲེལ་པར་འབྱུང་བ་ཞེས་བྱ་བ་ནི།།འཇུག་པ་དང་ལྡོག་པ་ཉིད་དོ།།འདས་པ་ཞེས་བྱ་བ་ལ་སོགས་པ་ནི་དུས་ཉིད་དུའོ།།འདུས་བྱས་དང་འདུས་མ་བྱས་ཞེས་བྱ་བའི་[^301K]རྐྱེན་ལས་བྱུང་བ་དང་མ་བྱུང་བ་ཉིད་དོ།།འཇིག་རྟེན་འདི་དང་འཇིག་རྟེན་ཕ་རོལ་ཞེས་བྱ་བ་ནི།མཐོང་བའི་ཆོས་དང་ཕྱི་མའི་བྱེ་བྲག་གོ།།ཉི་མ་དང་ཟླ་བ་འདི་གཉིས་ཞེས་བྱ་བ་ནི།མཚན་མོ་དང་ཉིན་པར་གྱི་བྱེ་བྲག་གི་ཁྱད་པར་དུ་བྱས་པ་ཉིད་དེ།ཐ་སྙད་རྣམ་པ་བརྒྱད་ཀྱི་ཁྱད་པར་ཉིད་དོ།།མྱ་ངན་ལས་འདས་པ་ཞེས་བྱ་བའི་བར་དུ་ཞེས་བྱ་བ་ནི།རྣམ་པར་གྲོལ་བ་ཉིད་དོ།།ཐམས་ཅད་ཀྱི་ཐམས་ཅད་དུ་མེད་པ་ཞེས་བྱ་བ་ནི།བརྗོད་དུ་མེད་པའི་ངོ་བོ་ཡིན་པས་འཇིག་རྟེན་ལས་འདས་པའི་ཡེ་ཤེས་ཡིན་ན་ཡང་ངོ་།།དངོས་པོ་ཙམ་མམ།དེ་བཞིན་ཉིད་ཙམ་དུ་འཛིན་པ་ཞེས་བྱ་བས་ནི་བཏགས་པ་[^302K]བརྗོད་པའི་རྫས་མེད་པ་དང་།མཚན་མ་མེད་པ་ཉིད་དག་འགེགས་པར་[^303K]བྱེད་དོ།།ཇི་ལྟ་བུར་ཡང་རྣམ་པར་རྟོག་པར་མི་བྱེད་དོ་ཞེས་བྱ་བ་ནི།རྫས་ཙམ་མམ་འདི་ལྟ་བུའི་དེ་བཞིན་ཉིད་ཙམ་ཞེས་བྱ་བའི་ངོ་བོར་གང་བཏགས་པ་[^304K]བརྗོད་པའི་རང་བཞིན་དུ་རྣམ་པར་གཞག་པ་དེ་འགོག་པར་བྱེད་དོ།།དེ་བཞིན་ཉིད་དེ་དང་མཚུངས་པ་[^305K]མཉམ་པར་ཡང་དག་པ་ཇི་ལྟ་བ་བཞིན་དུ་ཤེས་རབ་ཀྱིས་མཐོང་སྟེ་ཞེས་བྱ་བ་ནི།བརྗོད་དུ་མེད་པའི་ངོ་བོར་ཁྱད་པར་[^306K]མེད་དེ།ཀུན་ཏུ་བརྟགས་པའི་དངོས་པོའི་ངོ་བོ་མེད་པ་ཉིད་དོ།།སེམས་སྙོམས་པས་མཉམ་པ་ཉིད་ཀྱི་བཏང་སྙོམས་རབ་ཏུ་འཐོབ་པ་སྟེ།ཐམས་ཅད་ཁྱད་པར་མེད་པ་ཉིད་དོ།།ཁྱད་པར་ཡོད་ན་ནི་དངོས་པོ་རྣམས་མི་[^307K]མཉམ་པར་མཐོང་བར་འགྱུར་རོ།།དེ་ལྟར་ཕན་པ་[^308K]མང་པོ་དང་ལྡན་པ་ནི་བདག་ཉིད་ཀྱང་སངས་རྒྱས་ཀྱི་ཆོས་ཡོངས་སུ་སྨིན་པར་བྱ་བ་དང་།གཞན་དག་ཀྱང་ཐེག་པ་གསུམ་གྱི་ཆོས་ལ་ཡོངས་སུ་སྨིན་པར་བྱ་བའི་ཕྱིར་ཡང་དག་པར་རབ་ཏུ་ཞུགས་པ་ཡིན་ཏེ།བདག་ཉིད་ཀྱི་སངས་རྒྱས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་ནི།ལོངས་སྤྱོད་རྣམས་དང་ཞེས་བྱ་བ་ལ་སོགས་པ་ནས་བརྩམས་པ་སྟེ།བདག་ཉིད་ཀྱི་སངས་རྒྱས་ཀྱི་ཆོས་[^309K]ཡོངས་སུ་སྨིན་པ་ཡིན་ནོ།།སེམས་ཅན་ནི་རྣམ་པ་བཞི་སྟེ།ཡོན་ཏན་དང་ལྡན་པ་དང་།སྐྱོན་དང་ལྡན་པ་དང་།བདག་ལ་གནོད་པ་བྱེད་པ་དང་།ཕན་པ་བྱེད་པ་ཞེས་བྱ་བ་སྟེ།དེ་དག་ལ་ཇི་ལྟར་འོས་པར་སྒྲུབ་པ་ནི་ཡང་དག་པར་[^310K]སྦྱོར་བ་ཡིན་ནོ།།ངོ་བོ་ཉིད་ཀྱང་མ་ཡིན་ལ་ཞེས་བྱ་བ་ནས།དངོས་པོ་གཅིག་པུ་ལ་མང་པོ་དག་གིས་ཞེས་བྱ་བ་ནི་གང་བརྗོད་པར་བྱ་བའོ[^311K]།།དེ་ལས་གཞན་པ་ཞེས་བྱ་བ་ནི་གཟུགས་ལ་སོགས་པ་དག་ལས་གཞན་པའོ།།ཆོས་གང་དག་དང་དངོས་པོ་གང་དག་ལ་ཞེས་བྱ་བ་ནི།ཆོས་ནི་གཟུགས་མེད་པ།དངོས་པོ་ནི་གཟུགས་ཅན་ནོ།།ཡང་ན་ཆོས་དེ་དག་ཅེས་བྱ་བ་ནི།ཆོས་ནི་མང་པོ་འདུས་པའི་བརྗོད་པ་དང་སྦྱར་[^312K]རོ།།དངོས་པོ་རེ་རེ་ལ་ཡང་རྣམ་པ་སྣ་ཚོགས་ཞེས་བྱ་བ་ནི་རྣམ་པའི་བྱེ་བྲག་གོ།།མང་པོར་ཞེས་བྱ་བ་དང་།རྣམ་པ་སྣ་ཚོགས་མང་པོ་ཞེས་བྱ་བ་ནི།གང་བརྗོད་པ་དང་སྦྱར་རོ།།བཏགས་ཏེ་ཞེས་བྱ་བ་ནི།གང་བརྗོད་པ་[^313K]ཉེ་བར་འདོགས་པ་ཞེས་བྱ་བ་སྟེ[^314K]།དེ་ནི་དེ་ལྟར་གཞན་དང་གཞན་པའི་ཐ་སྙད་དོ།།དེ་ལྟ་ན་ཡང་བཏགས་པའི་ཚིག་རྣམ་པ་སྣ་ཚོགས་མང་པོ་དག་[^315K]རྣམས་དང་སྦྱར་རོ[^316K]།གལ་ཏེ་ངེས་པ་ཉེ་བར་བར་དམིགས་པར་འགྱུར་བ་དེ་ལྟ་ན་ཡང་ཆོས་དེ་དག་རྣམས་དངོས་པོའི་བདག་ཉིད་དུ་འགྱུར་ན་ནི་[^317K]དམིགས་པ་ཡང་མེད་དོ།།གཟུགས་ཀྱི་བདག་ཉིད་ལ་བཏགས་པའི་ཞེས་བྱ་བ་ནི།གཟུགས་ཞེས་བཏགས་པའི་ཕྱིར་ཞེས་བྱ་བའི་དོན་ཏོ།།ཇི་ལྟར་བཏགས་ནས་ཤེ་ན།སྨྲས་པ།བཏགས་པའི་ཚིག་གིས་བསྡུས་པ་ཞེས་བྱ་བའི་དོན་ཏོ།།དེ་ལྟ་ན་ནི་ཞེས་བྱ་བ་ནི།སྔ་མ་བཞིན་དུ་བཏགས་པའི་བརྗོད་པས་ཉེ་བར་བཏགས་པས་གཟུགས་ཀྱི་བདག་ཉིད་ཅན་གྱི་དངོས་པོར་གྱུར་པ་དེ་ལྟ་ནའོ།།གཟུགས་ཀྱི་བློ་འཇུག་པར་འགྱུར་ཞེས་བྱ་བ་ནི་སྔོན་དུ་བཏགས་པ་ལས་སོ།།བཏགས་པའི་ཚིག་མེད་པར་ནི་མ་ཡིན་ཏེ།དེའི་བདག་ཉིད་ཡིན་པའི་ཕྱིར་རོ།།གཟུགས་ལ་སོགས་པའི་ཆོས་རྣམས་ཞེས་བྱ་བ་[^318K]ནི།ལྐོག་ཏུ་གྱུར་པའི་ཆོས་རྣམས་སོ།།གཟུགས་ལ་སོགས་པའི་དངོས་པོ་ཞེས་བྱ་བ་ནི།མངོན་སུམ་ཉིད་[^319K]དུ་དམིགས་པའོ།།ཡོད་པ་མ་ཡིན་པ་ལ་སྒྲོ་འདོགས་པའི་ཉེས་པ་ཇི་སྙེད་པ་དེ་དག་ནི་ཐོག་མ་ཉིད་དུ་དཔྱད་ཅིང་གསལ་བར་བྱས་ལ་དཀྲོལ་[^320K]ཞིང་བསྟན་ཟིན་ཞེས་བྱ་བ་ནི།དུ་མའི་བདག་ཉིད་དུ་ཇི་ལྟར་འགྱུར་ཏེ།བརྗོད་པའི་སྔ་རོལ་ན་ནི་བདག་མེད་ནའོ།།དེ་ལས་བརྗོད་པར་ཇི་ལྟར་འབྱུང་སྟེ།རེ་ཞིག་སྔ་རོལ་ན་ནི་བློ་མེད་དེ།བཏགས་པ་ལ་གནས་པའི་དངོས་པོ་ཙམ་གྱི་ངོ་བོ་མེད་པས་བཏགས་པ་དེ་ཐམས་ཅད་ཀྱི་ཐམས་ཅད་དུ་མེད་ན།བཏགས་པ་ཡང་ཡོད་དམ་མེད་པ་ཞིག་ཅེ་ན།བཏགས་པ་ཡོད་པ་ཉིད་ན་ནི་བཏགས་པ་ཙམ་གྱི་དངོས་པོར་ཡོད་དོ་ཞེས་སྦྱར་བར་མི་བྱ་སྟེ།དེ་[^321K]ཡོད་པའི་ཕྱིར་རོ།།ཡང་ན་བཏགས་པར་ཡོད་པ་དེ་ཡང་མེད་དོ་ཞེས་བྱ་[^322K]ཟེར་ན་ནི་དེ་ཁོ་ན་ཉིད་དང་བཏགས་པ་ཙམ་ལ་[^323K]ཡང་སྐུར་པ་བཏབ་པར་འགྱུར་རོ།།བཏགས་པ་དང་དེ་ཁོ་ན་ཉིད་ལ་སྐུར་པ་འདེབས་པ་དེ་[^324K]ནི།མེད་པ་པའི་གཙོ་བོར་རིག་པར་བྱའོ།།ཕུང་བར་མི་བྱེད་ཅིང་ཞེས་བྱ་བ་ནི།ངན་སོང་དག་ཏུ་ལྟུང་བར་མི་བྱེད་པའོ།།སླུ་བར་མི་བྱེད་ཅེས་བྱ་བ་ནི།བདེ་འགྲོར་འགྲོ་བ་ལས་སོ།།ཆོས་ལ་འགོད་པར་བྱེད་ཅེས་བྱ་བ་ནི།སྦྱིན་པ་ལ་སོགས་པ་ལའོ།།བདེན་པ་[^325K]ལ་ཡང་འགོད་པར་བྱེད་ཅེས་བྱ་བ་ནི།ཀུན་རྫོབ་ཀྱི་བདེན་པའམ།ཡང་ན་དོན་དམ་པའི་བདེན་པ་ལ་ཡང་སྟེ་རིམ་གྱིས་ཞེས་བྱ་བའི་དོན་དོན་ཏོ།།བསླབ་པའི་གཞི་དག་ལ་ཡང་གཡེལ་བར་མི་འགྱུར་ཞེས་བྱ་བ་ནི།ལས་དང་ལས་ཀྱི་འབྲས་བུ་ཉམས་པར་མི་བྱེད་པའོ།།གང་གིས་སྟོང་པ་ཞེས་བྱ་བ་ནི།ཀུན་དུ་བརྟགས་པའི་[^326K]ངོ་བོ་བརྟགས་པ་[^327K]ཙམ་མོ།།གང་གིས་གང་སྟོང་པ་ཞེས་བྱ་བ་ནི།གང་གིས་སྟོང་པ་ཉིད་[^328K]དེ་ཁོ་ན་དེ་ཡང་མི་བདེན་པའི་ངོ་བོ་ཉིད་དེ།ཀུན་དུ་བརྟགས་པའི་[^329K]ངོ་བོ་ཡང་བསལ་ལ།གང་སྟོང་པའི་ངོ་བོ་ནི་དེའི་རང་བཞིན་ཉིད་དེ།སྟོང་པ་ཉིད་ཅེས་བརྗོད་དོ།།ཐམས་ཅད་མེད་ན་ནི་གང་དུ་ཅི་ཞིག་གང་གིས་སྟོང་པར་འགྱུར་ཏེ་ཞེས་བྱ་བ་ལ།གང་དུ་ཞེས་བྱ་བ་ནི་གཟུགས་ལ་སོགས་པར་རོ།།ཅི་ཞིག་ཅེས་བྱ་བ་ནི་དེ་ཁོ་ན་ཉིད་དོ།།གང་གིས་ཞེས་བྱ་བ་ནི་ཀུན་དུ་བརྟགས་པའི་[^330K]ངོ་བོས་སོ།།དེས་དེ་ཉིད་སྟོང་པ་ཉིད་དུ་འགྱུར་དུ་མི་རུང་ངོ་ཞེས་བྱ་བ་ལ།དེས་ཞེས་བྱ་བ་ནི་ཀུན་ཏུ་བརྟགས་པའི་[^331K]ངོ་བོ་དེས་སོ།།དེ་ཉིད་ཅེས་བྱ་བ་ཡང་ཀུན་དུ་བརྟགས་པ་[^332K]དེ་ཉིད་དོ།།གང་གི་[^333K]ཕྱིར་གང་ལ་གང་མེད་པ་དེ་ནི་དེས་[^334K]སྟོང་པར་ཡང་དག་པ་ཇི་ལྟ་བ་བཞིན་དུ་མཐོང་བ་[^335K]ཞེས་བྱ་བ་ནི།དེ་ནི་ཡོད་པ་མ་ཡིན་པ་ལ་ཡང་སྒྲོ་མི་འདོགས་ལ།ཡང་དག་པ་ལ་སྐུར་བ་མི་འདེབས་སོ་ཞེས་བྱ་བ་སྟེ།བཏགས་པའི་ཚིག་གི་བདག་ཉིད་ཀྱི་སྒྲོ་འདོགས་པ་དང་།ཡང་དག་པ་ལ་[^336K]སྐུར་པ་མི་འདེབས་པའོ།།དེ་ལ་དངོས་པོ་ནི་གཟུགས་ལ་སོགས་པ་ལ་གཟུགས་ཞེས་བྱ་བ་ལ་སོགས་པར་བཏགས་པ་[^337K]ཙམ་པས་དེས་ན་འདི་ལྟར་ལྷག་པར་ཡང་མི་བྱེད་ལ་ཉུང་བར་ཡང་མི་བྱེད་དོ།།འདོར་བར་ཡང་མི་བྱེད་ལ་སྣོན་པར་ཡང་མི་བྱེད་དོ་ཞེས་བྱ་བའོ[^338K]།།ཐམས་ཅད་དུ་དབང་ཐོབ་པའི་བྱང་ཆུབ་སེམས་དཔའ་ཞེས་བྱ་བ་ལ།ཐམས་ཅད་ཅེས་བྱ་བ་གང་ཞེ་ན།ཕྱི་རོལ་གྱི་དངོས་པོ་ཤེས་བྱ་[^339K]དང་ནང་གི་བདག་ཉིད་ཅན་ཞེས་བྱ་བའོ།།དེ་ལ་ཕྱི་རོལ་གྱི་དངོས་པོ་ནི་རྣམ་པ་གཉིས་ཏེ།ཡོད་པའི་དངོས་པོ་འབྱུང་བ་ལ་དབང་བསྒྱུར་བ་[^340K]དང་ཡོད་པའི་དངོས་པོ་ལས་གཞན་པ་ལ་དབང་བསྒྱུར་བའོ[^341K]།།ནང་གི་བདག་ཉིད་ཅན་ཡང་རྣམ་པ་གཉིས་ཏེ།ཇི་སྲིད་དུ་འདོད་པ་དེ་སྲིད་གནས་པ་དང་གནོད་པ་མེད་པར་དགའ་མགུར་འཆི་འཕོ་བ་ལ་ཡང་ཞེས་བྱ་བའོ།།བྱ་བ་དེ་དག་ཀྱང་གང་ཞེ་ན་ཞེས་བྱ་བ་ནི་བྱ་བ་རྣམས་ཀྱི་བསྡུས་པའི་དོན་ཞེས་བྱ་བའི་དོན་ཏེ།རེ་ཞིག་དང་པོ་ནི་བདག་གི་བདེ་བ་ཀུན་ནས་ཉོན་མོངས་པ་ཅན་ནོ།།དེ་བཞིན་དུ་ཀུན་ནས་ཉོན་མོངས་པ་མེད་པའི་བྱ་བ་ཡང་རྣམ་པ་བཞི་སྟེ།བྱེད་པ་ནི་བྱ་བའོ།།བདག་གི་རྒྱུད་ཡོངས་སུ་སྨིན་པ་དང་།གཞན་གྱི་རྒྱུད་ཡོངས་སུ་སྨིན་པ་དང་།དམ་པའི་ཆོས་གཟུང་བ་དང་།དེའི་མི་མཐུན་པའི་[^342K]ཕྱོགས་ཕས་ཀྱི་རྒོལ་བ་རྣམ་པར་ཚར་གཅོད་པའོ།།དེ་ཁོ་ནའི་དོན་རིམ་པར་ཕྱེ་ན་བསྡུས་པ་དང་།དགོས་པ་དང་།གོ་རིམས་སོ།།བདེ་བ་[^343K]བསྡུས་པ་ནི་འདི་ལྟར་རེ་ཞིག་ལེའུ་འདིས་[^344K]བསྡུས་པ་ནི།འདི་ཞེས་བྱ་བའམ།དོན་བསྡུས་པ་ནི་འདི་དག་གོ་ཞེས་བསྟན་ཏོ།།ཅིའི་ཕྱིར་དོན་བསྡུས་པ་འདི་དག་གོ་ཞེས་བསྟན་ཞེ་ན།དགོས་པ་བརྗོད་པར་བྱ་བའོ།།གོ་རིམས་གང་ཞེས་བྱ་བས་ནི།གོ་རིམས་བརྗོད་པར་བྱ་བའོ།།དང་པོ་རེ་ཞིག་ཁོ་ནའི་དོན་གྱིས་བསྡུས་པའི་དོན་ནི་རྣམ་པའི་བྱེ་བྲག་གིས་[^345K]རྣམ་པར་གཞག་པ་[^346K]སྟེ།དེ་ཁོ་ན་དེའི་དོན་ནི་གང་།གང་གི་ཞེས་བྱ་བ་ལ།ཡང་དག་པར་མཐོང་བའི་དོན་ཏེ།གང་གི་ཞེས་བྱ་བ་འདིས་ནི་ཇི་སྙེད་ཡོད་པའི་འོ།།དེ་ཁོ་ན་དེའི་དོན་ནི།གང་ཞེས་བྱ་བས་ནི་ཇི་ལྟར་ཡོད་པ་ཡང་དག་པར་བསྟན་[^347K]ཏོ།།རྣམ་པའི་བྱེ་བྲག་བསྟན་པ་རྣམས་ཇི་ལྟ་བ་བཞིན་དེ་དག་རྟོགས་ཤེ་ན།མངོན་པར་རྟོགས་པའི་ཐབས་ཀྱིས་[^348K]ཚིག་དེ་དག་གིས་རྟོགས་ཏེ།ཐོས་པ་དང་བསམ་པ་དང་བསྒོམ་པ་དག་གིས་ཏེ།འཇིག་རྟེན་ལ་གྲགས་པའི་དེ་ཁོ་ན་ནི་ཐོས་པས་རྟོགས་ཏེ།འཇིག་རྟེན་པ་ཐམས་ཅད་དག་གིས་དངོས་པོ་གང་ལ་བརྡ་དང་ཀུན་རྫོབ་དང་འདྲིས་པའི་རྗེས་སུ་འགྲོ་བས་ཞུགས་པའི་བློས།ལྟ་བ་མཚུངས་པར་འགྱུར་ཏེ[^349K]།མདོར་བསྡུས་ནས་ཀུན་རྫོབ་ཏུ་འདི་ནི་འདི་ཡིན་གྱི།འདི་ལྟར་འདི་ནི་གཞན་དུ་མ་ཡིན་ནོ་ཞེས་ངེས་པར་མོས་པའི་སྤྱོད་ཡུལ་གང་འཇིག་རྟེན་པའི་དངོས་པོ་ཐམས་ཅད་གཅིག་ནས་གཅིག་ཏུ་འོངས་པའི་མིང་གིས་རང་གི་རྣམ་པར་རྟོག་པ་[^350K]ལ་གྲགས་པ་མ་ཡིན་པས།མ་དཔྱད་མ་བརྟགས་པར་བཟུང་བའི་[^351K]མོས་པས་འཇིག་རྟེན་པའི་གྲགས་པ་ལས་དེ་ཁོ་ན་ཞེས་བྱ་བའི་ཚིག་ལས་གཅིག་ནས་གཅིག་ཏུ་འོངས་པའི་མིང་ཐོབ་པ་ཉིད་ནི་ཐོས་པས་འཐོབ་པའོ[^352K]།།རིགས་པའི་གྲགས་པའི་དེ་ཁོ་ན་ནི།དམ་པ་རིགས་པའི་དོན་ལ་མཁས་པ་ཞེས་བྱ་བ་ལ་སོགས་པ་ཞེས་བྱ་བ་སྨྲས་ནས།མངོན་སུམ་དང་རྗེས་སུ་དཔག་པ་དང་ཡིད་ཆེས་པའི་ལུང་གི་ཚད་མ་ལ་བརྟེན་ནས།ལེགས་པར་[^353K]དཔྱད་ཅིང་ངེས་པའི་ཤེས་པའི་སྤྱོད་ཡུལ་གྱི་ཤེས་བྱའི་དངོས་པོ་འཐད་པ་སྒྲུབ་པའི་རིགས་པས་རབ་ཏུ་བསྒྲུབས་ཤིང་རྣམ་པར་གཞག་པ་དེ་ནི་འདི་སྐད་དུ་བརྗོད་དེ།རིགས་པས་གྲགས་པའི་དེ་ཁོ་ན་ཞེས་བྱ་བའི་ཚིག་གིས་སོ།།ཉོན་མོངས་པའི་སྒྲིབ་པ་རྣམ་པར་དག་པའི་ཤེས་པའི་སྤྱོད་ཡུལ་གྱི་དེ་ཁོ་ན་དང་ཤེས་བྱའི་སྒྲིབ་པ་རྣམ་པར་དག་པའི་ཤེས་བྱའི་[^354K]སྤྱོད་ཡུལ་གྱི་དེ་ཁོ་ན་ནི་བསྒོམས་པས་རྟོགས་པར་བྱ་བ་སྟེ།གཉི་ག་ཡང་ཉན་ཐོས་དང་རང་སངས་རྒྱས་ཀྱི་ཞེས་བྱ་བ་ལ་སོགས་པ་སྟེ།དེ་ཐོབ་པར་བྱེད་པའི་ཐབས་ཉེ་བར་བསྟན་པས་ཤེས་པར་བྱ་བ་སྟེ།ཕུང་པོ་ལས་[^355K]མ་གཏོགས་པའི་གང་ཟག་མེད་པར་ལྟ་བ་གོམས་པ་ལས་བྱུང་ངོ་ཞེས་བྱ་བའི་ཚིག་གིས་སོ།།ཤེས་བྱའི་སྒྲིབ་པ་རྣམ་པར་དག་པའི་ཤེས་པའི་སྤྱོད་ཡུལ་གྱི་དེ་ཁོ་ན་རྣམ་པར་གཞག་པ་ནི་གཉིས་སུ་མེད་པའི་རང་བཞིན་ཏེ།དེ་ཁོ་ན་དེ་བསྒྲུབ་པ་ནི་གཉིས་སུ་བཅོམ་ལྡན་འདས་རྣམས་ཀྱི་ཡེ་ཤེས་ཞེས་བྱ་བ་ལ་སོགས་པས་བསྟན་ཏེ།བསྒོམས་པས་[^356K]རྟོགས་པར་བྱ་བའི་ཤེས་བྱའི་སྒྲིབ་པ་རྣམ་པར་དག་པའི་ཤེས་པའི་སྤྱོད་ཡུལ་གྱི་དེ་ཁོ་ན་རྣམ་པར་གཞག་པ་ནི་གཉིས་སུ་མེད་པའི་རང་བཞིན་ཏེ།དེ་ཁོ་ན་དེ་བསྒྲུབ་པ་[^357K]ནི་གཉིས་སུ་མེད་པ་རྣམ་པར་གཞག་པས་སོ།།དབུ་མའི་ལམ་མཐའ་གཉིས་སྤངས་པ་[^358K]བླ་ན་མེད་པ་ཞེས་བྱ་སྟེ་ཞེས་བྱ་བས་ནི་གསུང་རབ་ཀྱི་དོན་གྱི་དབུ་མའི་ལམ་བསྟན་པས་དོན་ཆེན་པོ་ཉིད་གསལ་བར་བྱས་པའི་གོང་ན་མེད་པའི་རྒྱུ་ཡང་དག་པར་བསྟན་པར་རིག་པར་བྱའོ།།གཉི་ག་དག་གི་རྒྱུ་སྟེ།གང་གི་ཕྱིར་དེ་ཁོ་ན་དེ་ལ་སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་ཤིན་ཏུ་རྣམ་པར་དག་པར་རིག་པར་བྱའོ་ཞེས་བརྗོད་པས་དེ་ལྟ་བུའི་རྒྱུ་རྣམས་ཀྱི་[^359K]གོང་ན་མེད་པ་ཉིད་དོ།།བྱང་ཆུབ་སེམས་དཔའ་རྣམས་ཀྱི་ནི་ཡང་སློབ་པའི་ལམ་གྱིས་རབ་ཏུ་ཕྱེ་བ་ཡིན་པར་རིག་པར་བྱ་སྟེ་ཞེས་བྱ་བའི་ཚིག་གིས་ནི་གོང་ན་མེད་པ་གཉིས་པ་[^360K]ཉིད་ཀྱི་རྒྱུ་སྟེ།གང་གི་ཕྱིར་ཡང་དེའི་རྒྱུ་ཡིན་པས་ཤེས་རབ་དེ་ནི་བྱང་ཆུབ་སེམས་དཔའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་བྱ་བའི་ཐབས་ཆེན་པོ་ཡིན་ཏེ།ཡང་དག་པར་རྫོགས་པའི་བྱང་ཆུབ་ཐོབ་པའི་[^361K]ཐབས་ཡིན་པའི་ཕྱིར་རོ།།འདིའི་སློབ་པའི་ལམ་གྱིས་རབ་ཏུ་ཕྱེ་བའི་བླ་ན་མེད་པ་ཉིད་ནི་དེའི་ཐབས་ཆེན་པོ་ཉིད་དོ།།རབ་ཏུ་བསྒྲུབ་པ་[^362K]ནི་དེ་ཅིའི་ཕྱིར་ཞེ་ན་ཞེས་བྱ་བ་ལ་སོགས་པའི་གཞུང་གིས་བསྟན་ཏོ།།འདི་ལྟར་སངས་རྒྱས་ཀྱི་ཆོས་རྣམས་ཡོངས་སུ་སྨིན་པར་འགྱུར་ལ།འདི་ལྟར་ཐབས་འདིས་སངས་རྒྱས་ཀྱི་ཆོས་རྣམས་ཡོངས་སུ་སྨིན་པར་འགྱུར་བ་དེས་ན་གང་གི་ཕྱིར་གཞན་དུ་མ་ཡིན་པས་མི་མཐུན་པ་དང་གཉེན་པོའི་དངོས་པོ་རབ་ཏུ་བསྒྲུབ་པས་མཐའ་གཅིག་ཏུ་བྱས་པའི་དོན་ཏེ།སྟོང་པ་ཉིད་མཆོག་ལ་མོས་པ་བསྒོམ་པ་ཇི་སྙེད་པ་དེ་ནི་བྱང་ཆུབ་སེམས་དཔའི་སློབ་པའི་ལམ་གྱིས་བསྡུས་པའི་ཐབས་ཆེན་པོ་ཞེས་བརྗོད་དེ་ཞེས་བྱ་བའོ།།ཐབས་དེའི་ཕན་ཡོན་རབ་ཏུ་བསྟན་པ་དང་།གོ་རིམས་ནི་གཞུང་ཅི་ལྟ་བ་བཞིན་རིག་པར་བྱ་སྟེ།དེ་ཡང་བྱང་ཆུབ་སེམས་དཔའ་དེ་ནི་རིང་ནས་ཆོས་བདག་མེད་པ་ལ་རྗེས་སུ་ཞུགས་ཞེས་བྱ་བ་ནས་བརྩམས་ཏེ།དེ་བཞིན་དུ་ཕན་ཡོན་མང་དུ་ཡོད་དེ།བདག་ཉིད་ཀྱང་སངས་རྒྱས་ཀྱི་ཆོས་ཡོངས་སུ་སྨིན་པར་བྱ་བའི་ཕྱིར་དང་།གཞན་དག་ཀྱང་ཐེག་པ་གསུམ་གྱི་ཆོས་ལ་ཡོངས་སུ་སྨིན་པར་བྱ་བའི་ཕྱིར་ཡང་དག་པར་རབ་ཏུ་ཞུགས་པ་ཡིན་ཞེས་བྱ་བའོ།།དེ་ནི་དེ་དག་གཉི་གའི་ཆོས་ཡོངས་སུ་སྨིན་པར་བྱ་བ་ལ་ཇི་ལྟར་ཡང་དག་པར་རབ་ཏུ་ཞུགས་པར་འགྱུར་ཞེས་དེའི་ཕྱིར་བསྒྲུབ་པའི་ཐབས་ཉེ་བར་བསྟན་པ་ནི།འདི་ལྟར་ཡང་དག་པར་ཞུགས་པ་ཡིན་ཏེ་ཞེས་བྱ་བ་ནས་བརྩམས་ནས།སྤྲོས་པ་མེད་པའི་ཚུལ་ལ་ཞུགས་ཤིང་དོན་དམ་པའི་དེ་ཁོ་ན་ཤེས་པ་ལ་ཡང་དག་པར་བརྟེན་པའི་ཡང་དག་པའི་སྦྱོར་བ་ཡིན་པར་རིག་པར་བྱའོ་ཞེས་བྱ་བའི་བར་དུའོ།།དེ་ལྟར་རྣམ་པར་གཞག་པའི་དེ་ཁོ་ན་དེ་ཐོབ་པར་བྱ་བའི་ཐབས་ལ་འཇུག་པའི་བྱང་ཆུབ་སེམས་དཔའི་སློབ་པའི་ལམ་གྱིས་བསྡུས་པའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པའི་[^363K]ཐབས་རབ་ཏུ་བསྟན་ཏོ།།འདིའི་ཕན་ཡོན་གྱིས་སངས་རྒྱས་ཀྱི་ཆོས་རྣམས་ཡོངས་སུ་སྨིན་པར་བྱ་བའི་ཡང་དག་པའི་སྦྱོར་བ་ཡང་དག་པར་བསྟན་ནས།དེ་[^364K]ནི་རིགས་པ་[^365K]དང་ལུང་གི་ཆོས་ཐམས་ཅད་བརྗོད་དུ་མེད་པར་བསྒྲུབ་པ་ནི།མ་ཞུགས་པ་རྣམས་གཞུག་པའི་དོན་དང་།ཐོབ་པར་[^366K]བྱ་བའི་དོན་དང་།ཕྱིན་ཅི་ལོག་དང་ཐེ་ཚོམ་གྱི་བློ་དང་ལྡན་པ་རྣམས་ཀྱི་དེ་སྤང་བའི་དོན་དུའོ།།དེ་ལ་རིགས་པ་ནི་ཆོས་ཐམས་ཅད་བརྗོད་དུ་མེད་པའི་ངོ་བོ་ཉིད་ཡིན་པར་ཁོང་དུ་ཆུད་པར་བྱ་ཞེས་བྱ་བ་ནས་བརྩམས་ནས།ཇི་ལྟར་བསྟན་པའི་ཆོས་ཐ་ན་མྱ་ངན་ལས་འདས་པའི་བར་དུ་བརྟགས་པ་[^367K]ཙམ་དུ་རིག་པར་བྱའོ་ཞེས་བྱ་བའི་བར་དུའོ།།སྒྲོ་འདོགས་པའི་མཐའ་རབ་ཏུ་དགག་པར་ཉེས་པ་གསུམ་གྱིས་ཉམས་པའི་ཕྱིར་གཅིག་ལ་ཡང་མང་པོའི་བདག་ཉིད་ཅན་གྱི་སྐྱོན་བཏགས་པའི་དངོས་པོས་མིང་གི་སྔ་ལོགས་ན་བློའི་སྐྱོན་དུ་ཐལ་བར་འགྱུར་བའི་ཉེས་པ་ཡིན་ནོ།།སྐུར་པ་འདེབས་པ་ནི་དངོས་པོ་མེད་པས་བཏགས་པའི་དངོས་པོ་ཡང་མེད་པའི་སྐྱོན་རབ་ཏུ་དགག་པས་དབུ་མ་པའི་རབ་ཏུ་བསྒྲུབ་པ་[^368K]རིགས་པར་རབ་ཏུ་བསྟན་པའི་རིགས་པའོ།།འདི་གཉིས་ནི་ཆོས་འདུལ་བ་འདི་ལས་རབ་ཏུ་ཉམས་པ་ཡིན་ཞེས་བྱ་ཞེས་བྱ་བ་[^369K]ནས་བརྩམས་པ་འདི་ནི་འཐད་པ་སྒྲུབ་པའི་རིགས་པ་ཕྱིན་ཅི་མ་ལོག་པ་གང་གིས་བརྗོད་དུ་མེད་པའི་ངོ་བོ་ཉིད་རབ་ཏུ་རྟོགས་པར་བྱེད་པ་སྟེ།འདི་ལྟར་རེ་ཞིག་འདི་ནི་འདི་[^370K]ལས་ཕྱི་རོལ་བ་རྣམས་ལ་བརྗོད་དུ་མེད་པའི་[^371K]ཆོས་ཀྱི་ངོ་བོ་ཉིད་རིགས་པས་སྒྲུབ་པའོ[^372K]།།ཆོས་འདི་བ་རྣམས་ལ་མི་སླུ་བའི་ལུང་གིས་ཆོས་ཐམས་ཅད་བརྗོད་དུ་མེད་པའི་ངོ་བོ་ཉིད་དུ་སྲིད་པ་འཕོ་བའི་མདོའི་ཚིགས་སུ་བཅད་པ་དང་།མདོ་སྡེའི་[^373K]ལྷུག་པ་ལས་ཀྱང་ཁ་ཅིག་ཚད་མ་གང་གིས་སྙམ་པ་ལ།རབ་ཏུ་བསྟན་པ་དང་།ཚིགས་སུ་བཅད་པ་གཞན་དང་།མདོ་སྡེ་གཞན་དག་[^374K]ལས་ཀྱང་ཡང་དག་པར་སྡུད་པས་ཡང་དག་པར་བསྡུས་ནས།ཆོས་ཐམས་ཅད་ངོ་བོ་ཉིད་ཀྱིས་བརྗོད་དུ་མེད་པ་ཡང་རབ་ཏུ་བསྟན་ལ།བརྗོད་པར་སྦྱོར་བའི་རྒྱུ་ཡང་བསྟན་ནས།རང་གི་ཕྱོགས་ཀྱི་སྐྱོན་བསལ་བའི་དོན་དང་།རྒོལ་བའི་སྐབས་མེད་པར་རབ་ཏུ་བསྟན་པས།འདི་ལྟ་བུའི་[^375K]དེ་ཁོ་ནའི་མཚན་ཉིད་དོ།།གང་མི་ཤེས་པས་འཇུག་པ་དང་།གང་ཤེས་པས་ལྡོག་པ་ཞེས་བྱ་བ་དང་།ཇི་ལྟར་དེ་མི་ཤེས་པས་འཇུག་པ་དང་།ཇི་ལྟར་དེ་ཤེས་པས་ལྡོག་པ་ཡིན་ཞེ་ན་ཞེས་པ་དེ་ལྟ་བུ་ཡང་རབ་ཏུ་བསྟན་ནས།དེའི་མཚན་ཉིད་ཀྱང་རབ་ཏུ་བསྟན་ཏེ།དེ་ལྟ་བུ་ཡོངས་སུ་མ་ཤེས་པའི་ཕྱིར་གཞི་དེ་ལས་བྱིས་པ་རྣམས་ཞེས་བྱ་བ་ནས་བརྩམས་ནས།བྱང་ཆུབ་སེམས་དཔའི་ཐེག་པ་ཆེན་པོ་ལ་སྤྲོས་པའི་འགོག་པ་དེ་[^376K]དེ་ལྟ་བུ་[^377K]བྱང་ཆུབ་སེམས་དཔའི་ཐེག་པ་ཆེན་པོའི་ཡོངས་སུ་མྱ་ངན་ལས་འདས་པ་ཞེས་བྱ་བའི་བར་དུ་སྟེ།འདི་ལྟ་བུས་ནི་སྔར་རབ་ཏུ་བསྒོམས་པའི་སློབ་པའི་ལམ་དེའི་ཤེས་པའི་ཕན་ཡོན་བསྟན་ཏོ།།ད་ནི་མཐོང་བའི་ཆོས་དེའི་དེ་ཁོ་ན་མཆོག་གི་དོན་ཡེ་ཤེས་རྣམ་པར་དག་པའི་སྤྱོད་ཡུལ་ལ་དབང་དུ་གྱུར་པ་ཐོབ་པ་དང་།འབྲས་བུ་ཐོབ་པ་དེའི་ཕན་ཡོན་ནི་ལྔ་སྟེ།དེས་ནི་དེ་དང་གཞན་གྱི་ཐུན་མོང་བ་དང་།དེ་དང་གཞན་ཐུན་མོང་མ་ཡིན་པའི་རྒྱུ་རབ་ཏུ་བསྟན་པའི་དོན་ཏེ།ཕན་ཡོན་དེ་རྣམས་ཀྱིས་ཇི་སྙེད་ཡོད་པའི་ཕན་ཡོན་རྣམ་པ་ལྔ་པོ་དོན་ཆེན་པོ་ཉིད་ཀྱི་ལས་དག་བྱང་ཆུབ་སེམས་དཔའ་ཐམས་ཅད་ཀྱིས་བྱ་བ་ཡོངས་སུ་རྫོགས་པར་བསྟན་ཏོ།།དང་པོ་དང་གཉིས་པ་དག་ནི་དམན་པ་སྟེ།ཐོས་པ་དང་བསམས་པ་ཙམ་པའི་ཕྱིར་རོ།།གསུམ་པ་ནི་འབྲིང་པོ་ཉིད་དེ།བདག་གི་དོན་འབའ་ཞིག་ཙམ་པའི་ཕྱིར་རོ།།བཞི་པ་ནི་མཆོག་ཉིད་དེ།བདག་དང་གཞན་གྱི་དོན་ཉིད་ཡིན་པའི་ཕྱིར་རོ་ཞེས་བྱ་བ་སྟེ།རིམ་པར་ཕྱེ་བ་མཐའ་དག་[^378K]གིས་བསྡུས་པའི་དོན་ཡིན་ནོ།།བྱང་ཆུབ་སེམས་དཔའི་སའི་གཞིའི་རྣལ་འབྱོར་གྱི་གནས་ལས་བཞི་པ་དེ་ཁོ་ན་རིམ་པར་ཕྱེ་བའོ།།།།ཀུན་ནས་ཉོན་མོངས་པ་[^379K]མེད་པའི་ཐབས་ཀྱི་རྗེས་ཐོགས་ལ་སྐྱོ་བ་མེད་པའི་ཐབས་ཀྱི་རྒྱུ་འདི་ལྟར་མཐུ་བརྩམ་པར་བྱ་བ་ནི།ཏིང་ངེ་འཛིན་ལ་དབང་ཐོབ་པ་ཞེས་བྱ་བའོ།།ཏིང་ངེ་འཛིན་ལ་དབང་བ་འདི་ལ་ཡོད་པས་ཏིང་ངེ་འཛིན་ལ་དབང་བ་སྟེ་དེའི་ངོ་བོ་ནི་ཏིང་ངེ་འཛིན་ལ་དབང་བ་ཉིད་ཡིན་ལ།དེ་ཐོབ་པ་ནི་ཏིང་ངེ་འཛིན་ལ་དབང་ཐོབ་པ་སྟེ།དེ་ལ་འཕགས་པའི་མཐུ་ཞེས་བརྗོད་དོ།།ཇི་ལྟར་དབང་ཐོབ་པ་ཡིན་ཞེ་ན།དེ་ལ་བསྟན་པར་བྱ་བའི་ཕྱིར་སྨྲས་པ།སེམས་ལས་སུ་རུང་བ།སེམས་ཤིན་ཏུ་ཡོངས་སུ་བསྒོམས་པའི་བྱང་ཆུབ་སེམས་དཔའི་ལམ་འཕགས་པའི་མཐུ་ཞེས་བྱ་བའོ[^380K]།།ཡང་ན་གང་གི་མཐུ་ཡིན་ན།སེམས་ལས་སུ་རུང་བའི་[^381K]སྟེ།སེམས་ལས་སུ་རུང་བ་ཉིད་དེ[^382K]།སེམས་ལས་སུ་རུང་བ་ཉིད་ནི[^383K]།དེའི་ལས་སུ་རུང་བ་ཉིད་ནི་སེམས་ཤིན་ཏུ་བསྒོམས་པ་ཉིད་དོ།།དེ་ནས་[^384K]དེ་ལྟ་བུའི་མཚན་ཉིད་ཅན་གྱི་སེམས་ཀྱི་མཐུ་ནི་[^385K]འཕགས་པའི་མཐུ་ཞེས་བརྗོད་དོ།།འབྲས་བུ་ཆེན་པོ་ནི་རྣམ་པར་སྨིན་པའི་འབྲས་བུ་ཆེན་པོ་ཉིད་དེ་ཕན་ཡོན་ནོ།།དེ་ལས་གཞན་ཞེས་བྱ་བ་ནི།སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་བསོད་ནམས་ཀྱི་ཚོགས་ཆེན་པོ་བསགས་པ་ལས་བྱུང་བ་དེ་ཡང་ངོ་།།མདོར་བསྡུ་[^386K]ན་རྫུ་འཕྲུལ་ནི་རྣམ་པ་གཉིས་ཏེ།ཡོངས་སུ་བསྒྱུར་བ་དང་སྤྲུལ་པའོ།།དེ་ལ་ཡོངས་སུ་བསྒྱུར་བའི་རྫུ་འཕྲུལ་ནི་ཡོད་པ་ལས་གཞན་དུ་བསྒྱུར་བ་སྟེ།ཡོངས་སུ་བསྒྱུར་བས་ཡོངས་སུ་བསྒྱུར་ནས།སྤྱོད་པར་བྱེད་པས་ཡོངས་སུ་བསྒྱུར་བ་ཞེས་བརྗོད་དོ།།ཡོངས་སུ་བསྒྱུར་བ་ཡང་རྣམ་པ་བཞི་སྟེ།ཡོངས་སུ་བསྒྱུར་བ་ནི་འཇིག་རྟེན་ནི་[^387K]འདི་དག་ཡོངས་སུ་བསྒྱུར་ཏེ།འབྱུང་བ་དང་འབྱུང་བ་ལས་གྱུར་པའི་མཚན་ཉིད་ཅན་གྱི་དངོས་པོ་ནི།སེམས་ཅན་དང་སེམས་ཅན་མ་ཡིན་པ་རྣམ་པ་གཉིས་དང་།བདག་དང་གཞན་ཞེས་བྱ་བའི་འབྱུང་བ་དང་འབྱུང་བ་ལས་གྱུར་པའོ།།ཡང་རྣམ་པ་གསུམ་དུ་གནས་ཏེ་སེམས་ཅན་མ་ཡིན་པར་བརྗོད་པ་འབྱུང་བ་དང་འབྱུང་བ་ལས་གྱུར་པ་[^388K]འདུས་ནས་གནས་པ་དང་།སེམས་ཅན་དུ་བརྗོད་པ་འདུས་ནས་གནས་པ་དང་།འབྱུང་བ་དང་འབྱུང་བ་ལས་གྱུར་པའི་ངོ་བོ་ཐ་དད་དུ་གནས་པ་ཞེས་བྱ་བ་འདི་དག་གོ།།དེ་ལ་སེམས་ཅན་དུ་[^389K]བརྗོད་པའི་འབྱུང་བ་དང་འབྱུང་བ་ལས་གྱུར་པ་འདུས་ནས་གནས་པའི་རླུང་གི་ཁམས་ཡོངས་སུ་བསྒྱུར་བ་ནི་གཡོ་བར་བྱེད་པའོ།།མེའི་ཁམས་ཀྱི་ནི་རང་གི་རྒྱུད་དུ་གཏོགས་པ་[^390K]དག་འཕེལ་བ་ཐོབ་པས་[^391K]འབར་བ་དང་།ཆར་འབེབས་པ་དང་།རང་གི་རྒྱུད་ཀྱི་ཉེ་བར་ལེན་པའི་ཕུང་པོའི་མཚན་ཉིད་ཅན་གྱི་[^392K]མདངས་འཕེལ་བར་གྱུར་པའི་སྤྲོས་པའི་དངོས་པོ་སྟོན་པ་དང་།མིག་ལ་གནས་པའི་མེའི་ཁམས་ཀྱིས་སྣང་བར་བྱས་པས་མུན་པ་དང་སྒྲིབ་གཡོགས་ཀྱི་གཉེན་པོ་སྣང་བ་ཡང་དག་པར་སྐྱེད་པར་བྱེད་པའོ།།འབྱུང་བ་རྣམས་ཀྱང་ཕན་ཚུན་གཅིག་[^393K]གཞན་དུ་བྱེད་ལ་འབྱུང་བ་ལས་གྱུར་པ་གཟུགས་དང་དྲི་དང་རོ་དང་རེག་བྱ་རྣམས་ལ་ཡང་རིག་པར་བྱའོ།འབྱུང་བ་ལས་གྱུར་པ་སྒྲ་མ་བརྗོད་པ་ནི་ལྷའི་རྣ་བའི་ཡུལ་ཉིད་དུ་འཆད་པར་འགྱུར་བའི་ཕྱིར་དང་།ཐ་དད་དུ་རྣམ་པར་གནས་སུ་ཟིན་ཀྱང་སྒྲ་ནི་གཞན་དུ་བྱ་བར་མི་ནུས་པའི་ཕྱིར་དང་།གཡོ་བའི་ཕྱིར་རོ།འགྲོ་བ་དང་འོང་བ་ནི་ཡང་བདག་ཉིད་ལ་གནས་པའི་རླུང་གི་ཁམས་མཐུ་ཁྱད་པར་ཅན་དུ་སྐྱེས་པས[^394K]།བར་གྱི་སྒྲིབ་པ་རྩིག་པ་དང་རི་དང་[^395K]བྲག་དང་ར་བ་ལ་སོགས་པ་ལ་ནམ་མཁའ་ལ་སོགས་པ་རྣམས་[^396K]ཀྱིས་ནམ་མཁའི་ངོ་བོར་ཡོངས་སུ་བསྒྱུར་ནས།རྣམ་པ་གསུམ་དུ་ལུས་ཀྱིས་[^397K]ཐོགས་པ་མེད་པར་[^398K]འགྲོ་བ་སྟེ།འབྱུང་བ་ཆེན་པོ་བཞི་ལས་བྱུང་བའི་ལུས་རགས་པས་སམ།མོས་པས་ཏེ།རྒྱང་རིང་པོ་ལ་ཉེ་བར་མོས་ནས་སེམས་ཡིད་ཀྱི་ཤུགས་ཀྱིས་ཏེ།ཡིད་དང་འདྲ་བར་མགྱོགས་པར་འགྲོ་བའོ།།འབྱུང་བ་དང་འབྱུང་བ་ལས་གྱུར་པ་འདུས་པ་དེ་སྡུད་པ་[^399K]དང་རྒྱས་པར་བྱེད་པ་ནི[^400K]།གཟུགས་ཀྱི་ཚོགས་ཐམས་ཅད་ཕན་ཚུན་སྡུད་པ་[^401K]དང་།སེམས་ཅན་དང་སེམས་ཅན་མ་ཡིན་པར་བརྗོད་པ།འབྱུང་བ་དང་འབྱུང་བ་ལས་གྱུར་པ་འདུས་པ་ཐམས་ཅད་རང་གི་ལུས་སུ་འཇུག་པར་བྱེད་པའོ།།ད་ནི་སེམས་ཅན་དུ་བརྗོད་པ་ལས་[^402K]གཞན་དུ་བྱ་བ་ལས་བརྩམས་ནས་སེམས་ཅན་ནམ་བདག་ཉིད་ལ་ཕན་པ་ཉེ་བར་སྤྱད་པར་བྱ་བ་དང་།སྡུག་བསྔལ་ཉེ་བར་བསལ་བ་དང་།བདེ་བ་ཉེ་བར་སྒྲུབ་པའོ།།[^403K]དེ་ལ་ཕན་པ་ཉེ་བར་སྒྲུབ་པའི་དབང་དུ་བྱས་ནས་སྐལ་བ་མཉམ་པའི་གན་དུ་འགྲོ་བ་ཞེས་བྱ་བ་ལ་སོགས་པ་ནས་བརྩམས་ནས་བདེ་བ་སྦྱིན་པ་ཞེས་བྱ་བའི་བར་དུའོ།།བྱ་བ་གང་གིས་མི་སྣང་བར་གྱུར་ཅིང་སྣང་བར་གྱུར་ནས་སྐལ་བ་མཉམ་པའི་གན་དུ་འགྲོ་ཞེ་ན།གདུལ་བྱའི་སེམས་ཅན་རྣམས་ལ་ཆོས་བསྟན་པའི་དོན་དང་།དེ་དག་ཉིད་རབ་ཏུ་བྱང་བར་བྱ་བའི་དོན་དུའོ།།ཆོས་བསྟན་པས་ཀྱང་སྤྱོད་ལམ་ངན་པ་ལ་གནས་པ་རྣམས་དབང་དུ་བྱེད་དོ།།གཞན་ལ་ཆོས་སྟོན་པ་ན་བར་ཆད་བྱེད་པའི་རྫུ་འཕྲུལ་དང་ལྡན་པ་གཞན་གྱི་རྫུ་འཕྲུལ་ཟིལ་གྱིས་གནོན་ཅིང་།ཆོས་ཉན་པའི་[^404K]དོན་དུ་སེམས་དང་ལུས་ལས་སུ་རུང་བ་ཉིད་དང་།སྤོབས་པ་དང་དྲན་པ་སྦྱིན་པ་དང་།བདེ་བ་སྦྱིན་པ་དང་།འོད་ཟེར་སྤྲོས་པ་ལས་ཀྱང་ཕན་པའི་དོན་དང་།སྡུག་བསྔལ་བསལ་བར་བྱ་བའི་[^405K]དོན་ནི།སེམས་ཅན་རྣམས་ཀྱི་མིང་དང་གཟུགས་གཞན་དུ་བྱེད་པའི་གཞན་དུ་སྒྱུར་བ་ཞེས་བྱ་བའོ།།དབང་པོ་ལ་བརྟེན་ཞེས་བྱ་བ་ནི།འབྱུང་བ་དང་འབྱུང་བ་ལས་གྱུར་པའི་མཚན་ཉིད་ཅན་ནོ།།དེ་ལ་གཙོ་བོ་ཉིད་དུ་ལུས་སྤྲུལ་པ་ཇི་ལྟ་བུ་ཞེ་ན།ངེས་པའི་ཚིག་ཉིད་ནི་སྔར་བསྟན་པ་ཉིད་དོ།།སྤྲུལ་པའི་རྫུ་འཕྲུལ་གང་ཞེ་ན།མདོར་བསྡུ་[^406K]ན་དངོས་པོ་མེད་པ་ལས་དངོས་པོ་ཐམས་ཅད་སྤྲུལ་པ་སྟེ།སྤྲུལ་པའི་སེམས་ཀྱིས་[^407K]ཇི་ལྟར་འདོད་པ་བཞིན་དུ་མངོན་པར་འདུས་བྱས་ནས་འགྲུབ་པར་འགྱུར་བས།འདི་ལ་ཇི་ལྟར་འདོད་པ་ཞེས་བྱ་བའི་བརྗོད་པ་འགྲུབ་པའོ[^408K]།།ངག་གི་སྤྲུལ་པའི་བསྡུས་པའི་དོན་ནི།མཚན་ཉིད་གང་ཡིན་པ་དང་།རྟེན་གང་ཡིན་པ་དང་།གང་གི་དོན་དུ་ཡིན་པའོ།།དེ་ལ་མཚན་ཉིད་གང་ཞེ་ན།གདངས་སྙན་པ་དང་ལྡན་པ་དང་།སྐད་གསལ་བ་དང་ལྡན་པའོ།།རྟེན་གང་ཞེ་ན།བདག་དང་གཞན་དང་འབྲེལ་པ་ལའོ།།གང་གི་དོན་དུ་ཞེ་ན།ཆོས་སྟོན་པར་གཏོགས་པ་དང་།བག་མེད་པ་ལས་སྐུལ་བར་གཏོགས་པའིའོ།།མཚན་ཉིད་རྣམ་པ་གཉིས་བསྟན་པ་ནི།ཟབ་པ་དང་།འབྲུག་གི་སྒྲ་དང་།ཀ་ལ་པིང་ཀའི་སྐད་ཡིད་དུ་འོང་བ་དང་།དགའ་བར་བྱེད་པས་སྙིང་དུ་འཐད་པ་དང་ཞེས་བྱ་བ་ནི་ཚིག་འདི་དག་གི་བསྡུས་པའི་དོན་ཡིན་ནོ།།ཇི་ལྟར་ཟབ་[^409K]ཅེ་ན།སྨྲས་པ[^410K]།འབྲུག་སྒྲ་ལྟ་བུ་ཞེས་བསྟན་པའོ།།ཀ་ལ་པིང་ཀའི་སྐད་ཡིད་དུ་འོང་བ་འདྲ་བ་ནི་རྣར་བདེ་བ་ཉིད་དོ།།སྙིང་དུ་འཐད་པ་ནི་དགའ་བར་བྱེད་པའོ།།ངག་[^411K]དེ་རྫོགས་པའི་སྤྲུལ་པ་ངུར་འགྱུར་ཞེ་ན།སྙན་ཅིང་འཇེབས་པ་དང་།རྣར་སྙན་ཅིང་ཟུར་ཕྱིན་པ་དང་།བརྡ་ཕྲད་ཅིང་སྙན་པ་དང་།མི་མཐུན་པ་མེད་པ་དང་།མི་བརྟེན་པ་[^412K]དང་།མི་ཟད་པ་སྟེ།ཡོན་ཏན་དྲུག་དང་ཡང་དག་པར་ལྡན་པར་སྡུད་པ་པོས་གསལ་བར་བསྟན་ཏེ།གདངས་སྙན་པ་ཉིད་ཀྱིས་དང་།ཚིག་འབྲུ་བཟང་བ་ཉིད་ཀྱིས་དང་།རང་གི་དོན་ཉིད་ཀྱིས་དང་།ཇི་ལྟར་འཚམ་པ་[^413K]ཉིད་ཀྱིས་དང་།ཟང་ཟིང་མེད་པ་ཉིད་ཀྱིས་དང་།གསལ་བ་[^414K]ཉིད་ཀྱིས་སོ།།དེ་ལ་རྣམ་པ་གཉིས་ཀྱིས་གདངས་སྟན་པ་ཡིན་པར་རིག་པར་བྱ་སྟེ།སྐད་གསང་བས་འཁོར་གྱི་དཀྱིལ་འཁོར་ཡོངས་སུ་རྫོགས་པར་འགེངས་པ་དང་།དབྱངས་སྙན་པ་ཉིད་ཀྱིས་སོ།།རྣམ་པ་གཉིས་[^415K]ཀྱིས་ཚིག་འབྲུ་བཟང་པོ་ཡིན་ཏེ།ངེས་པའི་ཚིག་འབྲུ་ཡིན་པ་ཉིད་དང་།བརྡ་ཕྲད་པ་ཉིད་[^416K]ཀྱིས་སོ།།ལྷག་མ་ནི་དོན་རེ་རེ་དང་ལྡན་པ་ཉིད་དེ[^417K]།མཉན་པར་འོས་པ་[^418K]ཉིད་ཀྱིས་དང་།འཁོར་ཇི་ལྟ་བ་བཞིན་དུ་རྗེས་སུ་མཐུན་པ་ཉིད་ཀྱིས་དང་།རྙེད་པ་ལ་སོགས་པ་ཉིད་དང་།མི་ལྡན་པ་ཁོ་ནས་དང་།དཔག་ཏུ་མེད་པའི་སྤོབས་པ་དང་ལྡན་པ་ཉིད་ཀྱིས་སོ།།ལུང་ལས་ནི་མྱ་ངན་ལས་འདས་པ་ལ་གཏོད་པའི་དབང་དུ་བྱས་པ་ཉིད་དང་།དབྱངས་སྙན་པ་ཉིད་དང་།ཤིན་ཏུ་ངེས་པའི་ཚིག་འབྲུ་ཡིན་པ་ཉིད་དང་།ཆོས་ཀྱི་དོན་དང་ཡང་དག་པར་ལྡན་པ་ཉིད་[^419K]དང་།རབ་ཏུ་དང་བའི་དབང་དུ་བྱས་པ་ལ་བརྟེན་པ་ཉིད་དང་།གསལ་བ་ལ་མཁས་པ་རྣམས་སོ།།སྔོན་གྱི་གནས་རྗེས་སུ་དྲན་པའི་བསྡུས་པའི་དོན་ནི།གང་གིས་དྲན་པ་དང་གང་དྲན་པ་དང་།རྣམ་པ་གང་གིས་དྲན་པའོ།།དེ་ལ་གང་གིས་དྲན་པ་ནི།བྱང་ཆུབ་སེམས་དཔའམ།བྱང་ཆུབ་སེམས་དཔའ་དང་མཚུངས་པར་ལྡན་པ་གཞན་གྱིས་ཀྱང་ངོ་།།གང་དྲན་ཞེ་ན།བྱང་ཆུབ་སེམས་དཔའ་བདག་ཉིད་ཀྱིས་རང་གི་དང་གཞན་དག་གིའམ།གཞན་གྱིས་ཀྱང་བདག་ཉིད་དང་གཞན་རྣམས་ཀྱི་དྲན་པ་ཉིད་དོ།།རྣམ་པ་གང་དག་གིས་ཤེ་ན།ཆ་ཕྲ་བའམ།ཆུང་བའམ།མང་པོ་འམ།བར་ཆད་མེད་པའམ།ཚད་བྱ་བར་ནུས་པའམ།ཚད་བྱ་བར་མི་ནུས་པའམ།གཞལ་དུ་མེད་པའོ།།དེ་དག་རྣམས་ཀྱི་བསྡུས་པའི་དོན་ནི།གང་བཞེད་པ་དང་།ཇི་ལྟར་བཞེད་པ་དང་།ཇི་ཙམ་བཞེད་པ་ཞེས་བྱ་བ་སྟེ།དེ་ལ་གང་བཞེད་པ་ཞེས་བྱ་བ་ནི།གང་དུ་བདག་གི་མིང་ནི་འདི་ཞེས་བྱ་བར་གྱུར་ཅེས་བྱ་བ་ལ་སོགས་པ་རྒྱས་པར་འབྱུང་བའོ[^420K]།།ཇི་ལྟར་བཞེད་ཅེ་ན།ཆ་ཕྲ་བའམ།བར་ཆད་མེད་པའི་ཚུལ་གྱིས་སོ།།ཇི་ཙམ་བཞེད་ཅེས་བྱ་བ་ནི།གྲངས་བྱ་བར་མི་ནུས་པའི་ཚད་ཀྱིས་སམ།གྲངས་མེད་པར་ཡོད་དོ།།གང་གི་[^421K]དོན་དུ་ཞེ་ན།སྐྱེས་པའི་རབས་ལས་བྱང་ཆུབ་སེམས་དཔའི་སྤྱོད་པ་ནི་འདི་ལྟ་བུ་ཞེས་བྱ་བ་ལ་སོགས་པའི་རབས་རབ་ཏུ་བསྟན་པ་ཉིད་ཀྱིས་བྱང་ཆུབ་སེམས་དཔའི་སྤྱོད་པ་ལ་རབ་ཏུ་དང་བ་སྐྱེད་པའི་དོན་དུ་རབ་ཏུ་བསྟན་པ་དང་།ཡང་དག་པ་མཆོག་གི་སྤྱོད་པ་ལ་གུས་པ་སྐྱེད་པའི་དོན་དུ་ཡང་བསྟན་ཏོ།།སྤྲོ་བ་སྐྱེད་པའི་ཕྱིར་ནི་རྣམ་པ་སྣ་ཚོགས་དུ་མ་སྟོན་ཏེ།སྔོན་གྱི་ཚུལ་དང་ལྡན་པའི་དེ་ལྟ་བུ་བྱུང་བ་དག་ཀྱང་བསྟན་ཏོ།།སེམས་ཅན་རྣམས་ཀྱི་ལས་ཀྱི་[^422K]འབྲས་བུ་རྣམ་པར་སྨིན་པ་ལས་བརྩམས་ཏེ་ཞེས་བྱ་བ་ལ།ལས་བྱས་པ་རྣམས་དང་།བྱས་པ་བསགས་པ་རྣམས་ཀྱི་ལས་ནི་ངེས་པར་འབྲས་བུར་རྣམ་པར་སྨིན་པ་ཞེས་བྱ་བའོ།།ལྷའི་རྣ་བའི་མཁྱེན་པའི་བསྡུས་པའི་དོན་ནི།གང་གི་སྒྲ་དང་།ཆོས་གང་གི་རྣམ་པ་དང་།གང་གི་དོན་དུ་ཞེས་བྱ་བ་སྟེ།ཡང་དག་པ་ཇི་ལྟ་བ་བཞིན་དུ་ཞེས་བྱ་བ་ལ།མདོ་དེ་ལས་ནི་བདག་གནས་ཆེ་གེ་མོ་ཞིག་ཏུ་སྐྱེས།མིང་ནི་[^423K]འདི་ཞེས་བྱ།རིགས་ནི་འདི་ཞེས་བྱ།[^424K]རུས་ནི་འདི་ཞེས་བྱ།ཁ་ཟས་ནི་འདི་ལྟ་བུ།ཚེའི་ཚད་ནི་འདི་ཙམ་ཞིག།ཡུན་རིང་པོ་འདི་སྲིད་དུ་གནས།བདེ་བ་དང་སྡུག་བསྔལ་འདི་ལྟ་བུ་མྱོང་ཞེས་བྱ་བའོ།།ལྷ་དང་མི་རྣམས་ཀྱི་རྣམ་པ་གང་ཞེ་ན།ལེགས་པར་སྨྲ་བ་དང་།ཉེས་པར་སྨྲ་བ་ཉིད་དེ།མཆོག་དམ་པའི་ཡོན་ཏན་ནམ།ཡོན་ཏན་མེད་པའམ།ཆུང་ངུ་དང་།ཆེན་པོ་ཉིད་དང་།དོན་དང་ལྡན་པ་དང་དོན་དང་མི་ལྡན་པ་ཉིད་དང་།མཐུའི་ཁྱད་པར་ཅན་ཉིད་ཀྱི་དང་།ཡུན་རིང་བའི་ངང་ཐུང་བའི་སྟེ།དེའི་[^425K]ལྷའི་རྣ་བའི་ཁམས་རྣམ་པར་དག་པ་མིའི་ལས་འདས་པས་སྒྲ་དེ་དང་དེ་དག་ཐོས་སོ།།ལྷའི་དང་མིའི་དང་།རིང་བ་དང་ཉེ་བའི་སྟེ།ཐ་ན་སྦྲང་མའི་དང་།ཤ་སྦྲང་གི་དང་།སྒྲུལ་གྱི་སྒྲ་ཡང་ཐོས་སོ།།མདོ་ལས་འཆི་འཕོ་དང་སྐྱེ་བ་མཁྱེན་པ་ཞེས་འབྱུང་བའི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་འཆི་འཕོ་དང་སྐྱེ་བ་མཁྱེན་པ་གང་ཞེ་ན།འདི་ལ་དེ་བཞིན་གཤེགས་པའམ།བྱང་ཆུབ་སེམས་དཔས་ལྷའི་མིག་རྣམ་པར་དག་པ་མིའི་[^426K]ལས་འདས་པས་སེམས་ཅན་རྣམས་འཆི་བའི་ཚེ་དང་།ཤི་འཕོས་པ་ན་ཡང་གཟིགས་ཏེ།མདོག་སྡུག་པ་དང་།མདོག་མི་སྡུག་པ་དང་།ངན་པ་དང་།བཟང་པོ་དང་།དམན་པ་དང་།གྱ་ནོམ་པ་དང་།ལས་ཀྱིས་[^427K]ཇི་ལྟར་སྐྱེས་པའི་སེམས་ཅན་རྣམས་རབ་ཏུ་མཁྱེན་ཏོ།།ཇི་ལྟར་སེམས་ཅན་ལུས་ཀྱིས་[^428K]ཉེས་པར་སྤྱོད་པ་དང་ལྡན་པ་རྣམས་དང་།དག་གིས་ཉེས་པར་སྤྱོད་པ་དང་ལྡན་པ་རྣམས་དང་།ཡིད་ཀྱིས་ཉེས་པར་སྤྱོད་པ་དང་ལྡན་པ་རྣམས་དང་།འཕགས་པ་ལ་སྐུར་པ་འདེབས་པ་རྣམས་དང་།ལྟ་བ་ལོག་པ་ཅན་ལྟ་བ་ལོག་པའི་ཆོས་ཀྱི་ལས་ཁས་བླངས་པའི་རྒྱུས་ལུས་བོར་ནས་ཤི་བའི་འོག་ཏུ་ངན་སོང་ངན་འགྲོ་ལོག་པར་ལྟུང་བའི་སེམས་ཅན་དམྱལ་བ་རྣམས་སུ་སྐྱེ་བར་འགྱུར་བ་ཡང་ངོ་།།ལྷའི་མིག་གི་[^429K]བསྡུས་པའི་དོན་ནི།འཆི་འཕོ་བ་དང་།སྐྱེ་བ་དང་།སྐྱེས་བ་དང་།ལུས་ཀྱི་ལས་སྣ་ཚོགས་ལ་གནས་པར་མངོན་པ་དང་།གཟུགས་ཕྲ་བ་དང་།ཐམས་ཅད་དུ་ཞེས་བྱ་བའོ།།གང་གིས་མཐོང་།གང་མཐོང་།གང་ཞིག་མཚན་ཉིད་གང་གིས།གང་གི་དུས་སུ་གནས་སྐབས་གང་དུ་མཐོང་ཞེས་བྱ་བ་འདི་དག་ཁོ་ན་འབའ་ཞིག་ཏུ་མ་ཟད་ཀྱི།གཞན་ཡང་གཞན་དག་གི་ཡུལ་མ་ཡིན་པ་དེ་དག་ཀྱང་མཐོང་ངོ་།།ཅི་ཞིག་ཅེ་ན།སྣང་བ་ཡང་རུང་།ཆ་ཕྲ་བ་ཡང་རུང་།སྤྲུལ་པ་ཡང་རུང་།ལྷའི་དང་།དང་བའི་དང་།སྟེང་དང་།འོག་དང་།ཐད་ཀར་ཡང་ཇི་ཙམ་བཞེད་པར་གཟིགས་པ་སྟེ།གང་གི་[^430K]དོན་དུ་མཐོང་བ་དང་ཐོས་པ་ཞེས་བྱ་བའོ།།འདིའི་བསྡུས་པའི་དོན་ནི།སེམས་ཅན་གཞན་རྣམས་དང་།གང་ཟག་གཞན་རྣམས་ཀྱི་སེམས་སེམས་ཀྱིས་ཡང་དག་པ་ཇི་ལྟ་བ་བཞིན་དུ་མཁྱེན་ཏེ།སེམས་འདོད་ཆགས་དང་བཅས་པ་རྣམས་ཀྱང་།འདོད་ཆགས་དང་བཅས་པ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།།སེམས་འདོད་ཆགས་དང་བྲལ་བ་རྣམས་ཀྱང་།སེམས་འདོད་ཆགས་དང་བྲལ་བ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།།སེམས་ཞེ་སྡང་དང་བཅས་པ་རྣམས་ཀྱང་ཞེ་སྡང་ཡང་བཅས་པར།གཏི་མུག་དང་བཅས་པ་ཡང་གཏི་མུག་དང་བཅས་པར།ཉོན་མོངས་པ་དང་བཅས་པ་དང་།ཉོན་མོངས་པ་མེད་པ་དང་།ཆུང་ངུ་དང་།རྒྱ་ཆེན་པོ་དང་།ཆེན་པོར་གྱུར་པ་དང་།ཚད་མེད་པ་ཞེས་བྱ་བར་རབ་ཏུ་མཁྱེན་ཏོ།།འདོད་ཆགས་དང་བཅས་པའི་སེམས་ཀྱང་འདོད་ཆགས་དང་བཅས་པའི་སེམས་ཞེས་བྱ་བ་ལ་སོགས་པ་ཚིག་དྲུག་གི་བསྡུས་པའི་དོན་ནི་ཀུན་ནས་ཉོན་མོངས་པས་ཀུན་ནས་དཀྲིས་པ་འདིའི་སེམས་ཀྱང་རབ་ཏུ་མཁྱེན།ཀུན་ནས་ཉོན་མོངས་པའི་ཀུན་ནས་དཀྲིས་པ་དང་བྲལ་བ་དང་།ཉོན་མོངས་པ་དང་རྗེས་སུ་འབྲེལ་བའི་བག་ཆགས་དང་།ཉོན་མོངས་པ་དང་[^431K]རྗེས་སུ་མ་འབྲེལ་ཅིང་བག་ཆགས་མེད་པ་དག་ཀྱང་རབ་ཏུ་མཁྱེན་ཏོ།།ཀུན་ནས་ཉོན་མོངས་པ་དང་ཉོན་མོངས་པ་མེད་པ་དག་གི་ཚིག་གི་དོན་གྱི་མདོ་ནི།སྨོན་ལམ་ལོག་པར་བཏབ་པའི་སེམས་ཀྱང་རབ་ཏུ་མཁྱེན་ལ།གང་འདི་ལྟར་ཉོན་མོངས་པའི་བག་ཆགས་དང་།གང་ཅུང་ཞིག་ཟང་ཟིང་དང་བཅས་པའི་བསམ་པ་ཅན་གྱི་སེམས་ཉོན་མོངས་པ་ཅན་དང་།གང་ཉོན་མོངས་པས་ཀུན་ནས་དཀྲིས་པའི་སེམས་ཀྱང་རབ་ཏུ་མཁྱེན་ལ།ཇི་སྐད་བསྟན་པའི་ཡང་དག་པའི་སྨོན་ལམ་གྱི་སེམས་ཀྱང་རབ་ཏུ་མཁྱེན།དེ་ལས་བཟློག་པའི་སྨོན་ལམ་ལེགས་པར་བཏབ་པའི་སེམས་ཀྱང་རབ་ཏུ་མཁྱེན་པ་སྟེ།ཉོན་མོངས་པའི་སེམས་དང་མ་འབྲེལ་ཞིང་བག་ལ་ཉལ་མེད་པ་དང་།གང་ཅུང་ཞིག་ཟང་ཟིང་མེད་པའི་བསམ་པས་ཉོན་མོངས་པ་ཅན་མ་ཡིན་པས་ཡང་དག་པར་[^432K]སྨོན་ལམ་བཏབ་པ་དང་།དམན་པའི་སེམས་ཀྱང་རབ་ཏུ་མཁྱེན་པ་སྟེ[^433K]།འདི་ལྟ་སྟེ་འདོད་པའི་ཁམས་སུ་སྐྱེས་པའི་སེམས་ཅན་ཐམས་ཅད་ཀྱི་སེམས་སོ།།རྒྱ་ཆེན་པོ་དང་།ཆེན་པོར་གྱུར་པ་ཞེས་བྱ་བ་བར་[^434K]མར་གྱུར་པའི་སེམས་ཀྱང་རབ་ཏུ་མཁྱེན་ཏེ།འདི་ལྟ་སྟེ་གཟུགས་ཀྱི་ཁམས་སུ་སྐྱེས་པའི་སེམས་ཅན་ཐམས་ཅད་ཀྱིའོ།།ཚད་མེད་པའི་སེམས་ཀྱང་རབ་ཏུ་མཁྱེན་ཏེ།གྱ་ནོམ་པའི་སེམས་མཁྱེན་པ་འདི་ལྟ་སྟེ་གཟུགས་མེད་པའི་ཁམས་སུ་སྐྱེས་པ་ཐམས་ཅད་ཀྱིའོ།།གསུམ་པོ་འདི་དག་ལྟར་འཇིག་རྟེན་གྱི་ཁམས་ཐམས་ཅད་ཀྱི་བདེ་བ་དང་མཚུངས་པར་ལྡན་པའམ།སྡུག་བསྔལ་དང་མཚུངས་པར་ལྡན་པའམ།སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པའི་ཚོར་བ་དང་།མཚུངས་པར་ལྡན་པའི་སེམས་ཀྱང་མཁྱེན་ཏོ།།ཕ་རོལ་གྱི་སེམས་མཁྱེན་པ་གཅིག་གིས་སེམས་ཅན་གཅིག་གང་གི་[^435K]སེམས་གང་ཡིན་པ་དང་།ཇི་ལྟ་བུ་དང་།ཇི་འདྲ་བ་དང་།ཇི་སྙེད་ཉེ་བར་གནས་པ་དེ་ཡང་ཅིག་ཅར་ཡང་དག་པ་ཇི་ལྟ་བ་བཞིན་དུ་[^436K]རབ་ཏུ་མཁྱེན་ཏོ།།གང་དག་གི་ཡིན་པ་ན་ནི་སེམས་ཅན་གཞན་གྱིའོ།།གང་ཡིན་ན་ནི་སེམས་སོ།།ཇི་ལྟ་བུ་ཡིན་ན་ནི་ཉོན་མོངས་པ་དང་རྗེས་སུ་འབྲེལ་པ་བག་ལ་ཉལ་དང་བཅས་པ་ཉིད་དང་།ཉོན་མོངས་པ་དང་མ་འབྲེལ་ཞིང་བག་ལ་ཉལ་མེད་པ་ཉིད་དང་།ཉོན་མོངས་པས་ཀུན་ནས་དཀྲིས་པ་ཉིད་དང་།ཉོན་མོངས་པས་ཀུན་ནས་དཀྲིས་པ་དང་[^437K]བྲལ་བ་ཉིད་དོ།།ཇི་འདྲ་བ་ཞིག་ན་ནི།ཉོན་མོངས་པ་དང་བཅས་པ་དང་།ཉོན་མོངས་པ་མེད་པའོ།།ཇི་སྙེད་ཅེས་བྱ་བ་ནི།དམན་པའམ།གྱ་ནོམ་པ་སྟེ།དེ་ལྟ་བུའི་ཕ་རོལ་གྱི་སེམས་མཁྱེན་པ་གཅིག་ཁོ་ནས།སེམས་ཅན་མང་པོ་གང་དག་གི་སེམས་གང་ཡིན་པ་དང་།ཇི་ལྟ་བུ་དང་།ཇི་འདྲ་བ་དང་།ཇི་སྙེད་ཉེ་བར་གནས་པ་ཞེས་བྱ་བ་ནི།འདི་ཡང་འདི་ལྟར་དོན་གྱི་ཤུགས་ཀྱིས་རྟོགས་པར་བྱ་སྟེ།དེ་ཡང་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་མངོན་པར་ཤེས་པ་ཞེས་བྱ་བ་ལ་སོགས་པའོ།།ཟག་པ་ཟད་པ་མཁྱེན་པ་བདུན་པའི་[^438K]དོན་ནི།ཟག་པ་ཟད་པ་ལ་[^439K]མཁྱེན་པ་ནི་ཟག་པ་ཟད་པ་ལ་མཁྱེན་པའམ།ཟག་པ་ཟད་པའི་ཕྱིར་མཁྱེན་པ་ནི་ཟག་པ་ཟད་པ་མཁྱེན་པ་སྟེ།དེ་བཞིན་དུ་རྣམ་པ་བཞི་ཡིན་ལ།ཟག་པ་ཟད་པ་ལ་མཁྱེན་པའི་དབང་དུ་བྱས་པ་ནི།ཉོན་མོངས་པ་རྣམས་ཟད་པ་ཐོབ་པ་ཟག་པ་ཟད་པ་བདག་གིས་སམ།གཞན་དག་གིས་ཐོབ་པའམ་མ་ཐོབ་པ་ཡང་རུང་།ཟག་པ་ཟད་པའི་ཐབས་བདག་དང་གཞན་གྱི་ཡང་[^440K]དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།།ཐབས་ཇི་ལྟ་བ་ཡང་ཡང་[^441K]དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ།།ཟག་པ་ཟད་པ་མཁྱེན་པ་འདིའི་དབང་དུ་བྱས་པ་ནི།གཞན་དག་གིས་ཟག་པ་ཟད་པ་ཐོབ་པའི་མངོན་པའི་ང་རྒྱལ་ཡང་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཅེས་བྱ་བའོ།།གང་གི་[^442K]དོན་དུ་མཁྱེན་ཅེ་ན།དེ་ལ་སོགས་པའི་དབང་དུ་བྱས་པ་ནི།ཟག་པ་ཟད་པ་མཁྱེན་པ་དེས་ཞེས་བྱ་བ་ལ་སོགས་པའོ།།སྦྱིན་པ་ལ་སོགས་པའི་ཆོས་འདི་རྣམས་ཀྱི་མཐུའི་དོན་གྱི་[^443K]བསྡུས་པའི་དོན་ནི་རྣམ་པ་བཞི་སྟེ།འབྲས་བུ་ལས་བསྟན་པར་འགྱུར་རོ།།ཇི་ལྟར་གང་ཞེ་ན།མི་མཐུན་པའི་ཕྱོགས་སྤངས་པ་[^444K]བྲལ་བའི་འབྲས་བུ་དང་།ཚོགས་ཡོངས་སུ་སྨིན་པའི་སྐྱེས་བུའི་བྱེད་པའི་འབྲས་བུ་དང་།བདག་དང་གཞན་རྗེས་སུ་འཛིན་པའི་བདག་པོའི་འབྲས་བུ་དང་།འདི་ལྟར་མ་འོངས་པ་ནི་[^445K]འབྲས་བུ་སྦྱིན་པའི་འབྲས་བུ་རྣམ་པ་གཉིས་པོ་རྣམ་པར་སྨིན་པའི་འབྲས་བུ་དང་།རྒྱུ་མཐུན་པའི་འབྲས་བུའོ།།སྦྱིན་པའི་མི་མཐུན་པའི་ཕྱོགས་སེར་སྣ་ཡང་སྤོང་[^446K]ངོ་ཞེས་བྱ་བ་ནི་བྲལ་བའི་འབྲས་བུའོ།།བདག་ཉིད་ཀྱི་བྱང་ཆུབ་ཀྱི་ཚོགས་སུ་གྱུར་པ་ཡང་ཡིན་ལ་ཞེས་བྱ་བ་ནི།སྐྱེས་བུ་བྱེད་པའི་འབྲས་བུ་སྟེ།།གང་གི་སྟོབས་ལས་གང་སྐྱེས་པ།དེ་ཡི་སྐྱེས་བུ་བྱེད་ལས་བྱུང་།།ཞེས་བྱ་བའི་ཚིག་གིས་སོ།།བསྡུ་བའི་དངོས་པོ་སྦྱིན་པས་ཀྱང་སེམས་ཅན་རྣམས་ཡོངས་སུ་སྨིན་པར་བྱེད་པ་ཞེས་བྱ་བ་ལ་སོགས་པ་ནི་དབང་གི་འབྲས་བུའོ།།ཕ་རོལ་དུ་ཡང་གང་དང་གང་དུ་སྐྱེས་པར་ཕྱུག་པ་དང་ཞེས་བྱ་བ་ལ་སོགས་པ་ནི་རྣམ་པར་སྨིན་པའི་འབྲས་བུའོ།།སྦྱིན་པ་ལ་ཡང་མོས་པར་འགྱུར་ཏེ་ཞེས་བྱ་བ་ནི།རྒྱུ་མཐུན་པའི་འབྲས་བུའོ།།དེ་བཞིན་དུ་ཚུལ་ཁྲིམས་ལ་སོགས་པའི་ཆོས་གཞན་དག་ལ་ཡང་ཇི་ལྟར་རིགས་པར་བརྗོད་པར་བྱའོ།།ཚིག་དང་རྟོག་པ་ནི་ཚིག་གི་རྟོག་པ་སྟེ།དེ་ཉིད་ཉོན་མོངས་པའོ།།ཡང་ན་ཚིག་ཀུན་ནས་སློང་བར་བྱེད་པའི་རྟོག་པ་ནི་ཚིག་གི་རྟོག་པ་སྟེ།ཚིག་གི་རྟོག་པ་ཅན་གྱི་མཚན་ཉིད་ཀྱི་ཀུན་ནས་ཉོན་མོངས་པ་འདོད་པའི་[^447K]ཁམས་ལ་འདོད་ཆགས་དང་བྲལ་བའི་ཕྱིར་རབ་ཏུ་རྟོག་པའི་རྟོག་པའོ།།བསམ་གཏན་གཉིས་པ་ན་ནི་དགའ་བའོ།།བསམ་གཏན་གསུམ་པ་ན་ནི་བདེ་བ་དང་།[^448K]བཞི་པ་ན་ནི་གཟུགས་ཀྱི་འདུ་ཤེས་ལ་སོགས་པ་སྟེ།གཟུགས་ཀྱི་འདུ་ཤེས་དང་།ནམ་མཁའ་མཐའ་ཡས་སྐྱེ་མཆེད་ཀྱི་ནམ་མཁའི་འདུ་ཤེས་དང་།རྣམ་ཤེས་མཐའ་ཡས་སྐྱེ་མཆེད་ཀྱི་རྣམ་པར་ཤེས་པ་མཐའ་ཡས་སོ་སྙམ་པའི་འདུ་ཤེས་དང་།ཅི་ཡང་མེད་པའི་སྐྱེ་མཆེད་ཀྱི་ཅི་ཡང་མེད་དོ་ཞེས་བྱ་བའི་འདུ་ཤེས་སོ།།འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་རྣམ་པར་དག་པའི་ལྷར་སྐྱེས་པའི་རྣམ་པར་སྨིན་པའི་འབྲས་བུ་ནི་ཡེ་ཤེས་རྣམ་པར་དག་པའོ།།མངོན་པར་ཤེས་པ་མངོན་པར་སྒྲུབ་པ་ནི་རྒྱུ་མཐུན་པའི་འབྲས་བུའོ།།དགེ་བའི་རྩ་བ་ཐམས་ཅད་ཡོངས་སུ་འཛིན་པ་ཉིད་དུ་ཡང་དག་པར་བྱེད་པས་རྒྱུ་མཐུན་པའི་འབྲས་བུ་སྟེ།རྒྱུ་མཐུན་རྒྱུ་དང་འདྲ་བའོ་ཞེས་བྱ་བས་སོ།།མ་འོངས་པ་ན་སྒྲིབ་པ་རྣམ་པ་གཉི་ག་ཡང་མངོན་དུ་འབྲེལ་པར་[^449K]བྱེད་པས།རྣམ་པ་ཐམས་ཅད་དུ་རྟེན་ཡོངས་སུ་གྱུར་པ་ཉིད་འདི་ཙམ་ནི་རྣམ་པར་སྨིན་པའི་འབྲས་བུའོ།།རང་བཞིན་གྱིས་[^450K]ཚེ་རབས་དགོངས་པ་ཞེས་བྱ་བ་ནི།གཞན་དག་གི་[^451K]ཁྱད་པར་ཅན་གྱི་དོན་གྱི་ཚེ་རབས་དགོངས་པའོ།།རང་བཞིན་སྨོས་པ་ནི་གཞན་ལ་ཕན་པའི་སྨོན་ལམ་[^452K]བཏབ་པར་དེ་འབྱུང་བར་བྱེད་པའི་ལས་བྱས་པས་བྱུང་བ་སྟེ།འདི་ནི་ཡང་སྨོན་ལམ་ལ་སོགས་པ་མེད་པར་འབྱུང་བའོ།།ཡུན་རིང་པོ་ལ་སོགས་པར་སྡུག་བསྔལ་ལ་མི་མཇེད་པ་ནི་ཇི་སྲིད་དུ་བདག་དང་གཞན་གྱི་དོན་མ་བསྒྲུབ་པར་ཏེ།གང་གི་ཚེ་གཞན་གྱི་དོན་ཡང་དག་པར་བསྒྲུབ་པར་[^453K]གྱུར་པ་དེས་[^454K]དགའ་བའམ།ཡང་ན་སེམས་ཅན་གྱི་དོན་དུ་སེམས་ཅན་ལ་དམིགས་ནས།ཡུན་རིང་པོ་ལ་སོགས་པར་འཁོར་བའི་སྡུག་བསྔལ་ལས་མི་མཇེད་པའོ།།ད་ནི་འདི་ལྟར་ཡང་སེམས་ཅན་གྱི་དོན་བསྒྲུབ་པའི་ཞེས་བྱའོ[^455K]།།སེམས་ཅན་གྱི་དོན་ལ་དམིགས་ནས་བརྩམས་པའི་སྡུག་བསྔལ་གང་ཡིན་པ་དེས་དགའ་བའོ།།བལྟམ་ཁ་དང་བལྟམས་པ་ལས་[^456K]ཞེས་བྱ་བ་ལ་བལྟམ་ཁ་དང་བལྟམས་པ་ལས་གཞན་མཁྱེན་བཞིན་གང་ཡིན་ཞེ་ན།ཡང་དག་པར་མཁྱེན་བཞིན་དུ་ཡུམ་གྱི་ལྷུམས་སུ་གཤེགས་པ་དང་།བལྟམ་པ་དང་དེ་ནི་རྗེས་ཀྱི་བྱིས་པའི་གནས་སྐབས་ན་ཡང་ངོ་།།དམ་པ་རབ་མཆོག་ཅེས་སྨོས་པ་ནི།འཁོར་ལོས་སྒྱུར་བའི་[^457K]མཚན་གྱི་ཁྱད་པར་དང་ལྡན་པའི་རྒྱན་ནོ།།བྱས་པ་སྦྱངས་པ་[^458K]མ་མཛད་པའི་ངང་ཚུལ་འདི་ལ་ཡོད་པས་བྱས་པ་སྦྱངས་པ་མ་མཛད་པ་སྟེ།སྦྱངས་པ་མ་མཛད་པར་བདག་ཉིད་ཀྱིས་བྱ་བ་རྣམས་ལ་མཁས་པའོ།།བྱང་ཆུབ་སེམས་དཔའི་སའི་གཞིའི་རྣལ་འབྱོར་གྱི་གནས་ལས།མཐུའི་ལེའུ་རིམ་པར་ཕྱེ་བ་སྟེ་ལྔ་པའོ།།།།ཡོངས་སུ་སྨིན་པར་ནི་མདོར་བསྡུ་ན་རྣམ་པ་བཅུ་དྲུག་[^459K]ཅེས་བྱ་བའི་དོན་ནི།ཡོངས་སུ་སྨིན་པ་ནི་ཅི།གང་གིས[^460K]།གང་དུ།ཅི་ཞིག་ཡོངས་སུ་སྨིན་པར་འགྱུར།གང་གི་[^461K]གང་ཞིག་གིས་ཡོངས་སུ་སྨིན་པར་བྱེད།ཡོངས་སུ་སྨིན་པའི་མཚན་ཉིད་ནི་[^462K]ཇི་ལྟ་བུར་འབྱུང་ཞེས་བྱ་བའོ།།དེ་ལ་ངེས་པར་ཅི་ཞིག་ཡོངས་སུ་[^463K]སྨིན་པའི་ངོ་བོ་ཉིད་ནི་ཡོངས་སུ་སྨིན་པའམ།ཡོངས་སུ་སྨིན་པ་གང་ལ་བརྟེན་ནས་འཇུག་སྙམ་[^464K]ནས།དེ་ལ་འདི་ཡོངས་སུ་སྨིན་པར་བྱ་བས་ནི[^465K]།ཡོངས་སུ་སྨིན་པའམ།འདི་དག་ལ་ཡོངས་སུ་སྨིན་པར་བྱ་བས་ཏེ།ཉན་ཐོས་ཀྱི་ཐེག་པ་པ་ལ་སོགས་པའོ།།དེ་ལ་ཡང་ངེས་པར་ཅི་ཞིག་ཡོངས་སུ་སྨིན་པར་བྱ་བ་ཡིན་པས་ཡོངས་སུ་སྨིན་པར་བྱ་བ་འདི་དག་ནི་ཡོངས་སུ་སྨིན་པའོ།།ཇི་ལྟ་བུའི་རིམ་གྱིས་ཤེ་ན[^466K]།ཆུང་ངུ་ལ་སོགས་པས་སོ།།འདིས་ཡོངས་སུ་སྨིན་པར་བྱེད་པས་ན།ཐབས་ནི་ཡོངས་སུ་སྨིན་པའོ།།ངེས་པར་འདིར་བྱེད་པ་པོ་འབྱུང་བས་ཡོངས་སུ་སྨིན་པར་གང་གིས་བྱེད་པ་ནི་ཡོངས་སུ་སྨིན་པའོ།།འདི་ལྟར་ཇི་ལྟར་ཤེས་སྙམ་པས་ནི་[^467K]ཡོངས་སུ་སྨིན་པའི་གང་ཟག་གི་མཚན་ཉིད་དོ།།རྨ་ཡོངས་སུ་སྨིན་པ་ཞེས་བརྗོད་པ་ནི།བརྟོལ་ལ་རག་པའོ།།དེ་བཞིན་དུ་ཉོན་མོངས་པ་དང་ཤེས་བྱའི་སྒྲིབ་པ་སྤངས་[^468K]ལ་རག་པ་པའི་[^469K]རྒྱུད་ནི་ཡོངས་སུ་སྨིན་པ་ཞེས་བརྗོད་དོ།།བུམ་པ་དང་།རྗེའུ་དང་།ཁམ་ཕོར་ལ་སོགས་པའི་སྣོད་དང་།ཨ་མྲ་[^470K]དད་པ་ན་ས་ལ་སོགས་པ་ཡོངས་སུ་ལོངས་སྤྱོད་པའི་[^471K]འོས་གཉིས་སྨོས་པས་ནི་ཉེ་བར་ལོངས་སྤྱོད་པའི་འོས་རྟེན་དང་བརྟེན་པ་གཉིས་རབ་ཏུ་བསྟན་པའི་དོན་ཏེ།རྟེན་ནི་ལུས་སོ།།བརྟེན་པ་ནི་སེམས་དང་སེམས་ལས་བྱུང་བའི་ཆོས་སོ།།གོ་རིམས་ནི་དང་པོར་བརྟོལ་བ་ཡིན་ལ།ཕྱི་ནས་ཡོངས་སུ་ལོངས་སྤྱད་པ་ཞེས་བྱ་བ་ཡོངས་སུ་སྨིན་པའི་གང་ཟག་རིགས་ལ་གནས་པ་དང་།རིགས་ལ་མི་གནས་པའི་བྱེ་བྲག་གམ།བླ་ན་ཡོད་པའམ་བླ་ན་མེད་པའི་ཁྱད་པར་རམ།ཆུང་ངུ་དང་འབྲིང་དང་ཆེན་པོའི་ཁྱད་པར་རོ།།གང་གང་ལ་ཡོངས་སུ་སྨིན་པར་བྱ་བའི་ཁྱད་པར་རྣམ་པ་དྲུག་གི་[^472K]བསྡུས་པའི་དོན་ནི་དེ་དག་ཡོངས་སུ་སྨིན་པ་ནི་ཡོངས་སུ་སྨིན་པ་སྟེ།ཡོངས་སུ་སྨིན་པ་དེའི་ཁྱད་པར་གསུམ་ནི་ཡོངས་སུ་སྨིན་པའོ།།དེ་དག་ལས་གཞན་པའི་གོ་རིམས་ཀྱི་ཁྱད་པར་གསུམ་ཡང་ཡོངས་སུ་སྨིན་པ་སྟེ།ཆུང་ངུ་དང་འབྲིང་དང་ཆེན་པོའི་མཚན་ཉིད་དོ།།རྣམ་པར་སྨིན་པ་ཞེས་བྱ་བ་ནི།རྣམ་པར་སྨིན་པ་བརྒྱད་དེ།བདག་དང་གཞན་གྱི་དོན་གྱི་ལེའུར་[^473K]བསྟན་པའོ།།སྡིག་པ་མི་དགེ་བའི་ཆོས་རྣམས་ལ་སེམས་མི་འཇུག་ཅིང་སྒྲིབ་པ་ཆུང་བ་དང་།རྟོག་པ་[^474K]ཉུང་བ་དང་ཞེས་བྱ་བས་ནི།ལས་དང་ཉོན་མོངས་པའི་རྣམ་པར་རྟོག་པ་མི་མཐུན་པའི་ཕྱོགས་ཆུང་བར་གྱུར་པ་ཉིད་བསྟན་ཏོ།།དྲང་བ་ནི་རང་གི་བསམ་པ་ཇི་ལྟ་བ་བཞིན་དུ་སྟོན་པ་ཉིད་དོ།།མཐུན་པར་འཛིན་པ་ནི་གདམས་ངག་རྗེས་སུ་བསྒྲུབ་པ་[^475K]ཉིད་དོ།།དྲན་པ་དང་ལྡན་པ་ནི་སྔར་བྱས་པ་དང་།སྔར་[^476K]སྨྲས་པའི་རྣམ་པར་རྟོག་པ་མི་མཐུན་པའི་ཕྱོགས་ཆུང་བར་གྱུར་པ་ཉིད་བསྟན་ཏོ།།དྲང་བ་ནི་རང་གི་བསམ་པ་ཞེས་བྱ་བ་ལ་སོགས་པས་ནི།དོན་འཛིན་པར་བྱེད་པའི་ཤེས་རབ་ཀྱི་ཁྱད་པར་སྟོན་པར་བྱེད་དེ།སེམས་ཀྱིས་[^477K]རབ་ཏུ་རྟོགས་པ་ཤེས་རབ་ཀྱིས་[^478K]དོན་རབ་ཏུ་[^479K]རྟོགས་པ་ཉིད་དོ།།ཐམས་ཅད་ནས་ཉོན་མོངས་པ་ཐམས་ཅད་ལས་སེམས་པ་གཏན་དུ་རྣམ་པར་གྲོལ་བར་བྱེད་པ་ཞེས་བྱ་བ་ལ།ཐམས་ཅད་ནས་ཞེས་བྱ་བ་ནི་དམིགས་པ་ཐམས་ཅད་ནས་སོ།།གཏན་དུ་ཞེས་བྱ་བ་ནི་བག་ཆགས་རབ་ཏུ་སྤངས་པའོ།།ཉོན་མོངས་པ་ཐམས་ཅད་ལས་ཞེས་བྱ་བ་ནི།མཐོང་བ་དང་བསྒོམ་པས་སྤངས་པའི་[^480K]ཉོན་མོངས་པའོ།།ཡུན་རིང་པོ་ནས་གོམས་པ་ཞེས་བྱ་བས་ནི།དེའི་སྦྱོར་བ་མེད་པ་ཉིད་བསྟན་ཏོ།།དབང་པོ་དང་།དགེ་བའི་རྩ་བ་དང་།ཤེས་པ་ཡོངས་སུ་སྨིན་པའི་རྒྱུ་ནི་སྔོན་གྱི་སྐྱེ་བ་ལའོ།།རྒྱུད་[^481K]ཡོངས་སུ་མ་བརྟགས་པ་[^482K]ནི་མཐོང་བའི་ཆོས་ལའོ།།རྒྱུ་ཆུང་ངུ་ལ་གོམས་པ་ཞེས་བྱ་བ་ནི་དམ་བར་བྱེད་པའི་[^483K]སྦྱོར་བ་དང་བྲལ་བས་ཞེས་བྱ་བས་བསྟན་ཏོ།།ཡོངས་སུ་སྨིན་པའི་ཐབས་ཉི་ཤུ་རྩ་བདུན་པོ་རྣམས་ཀྱི་བསྡུས་པའི་དོན་ནི།བསྟན་པ་དང་།བཤད་པ་སྟེ།འདི་དག་གི་གནས་སྐབས་སོ།།བསྟན་པ་ནི་ཁམས་བརྟས་པ་[^484K]དང་།ད་ལྟར་གྱི་རྐྱེན་ཉེ་བར་སྒྲུབ་པ་ཞེས་བྱ་བའོ།།འདི་དག་ལས་གཞན་པའི་ཐབས་རྣམས་ནི་བཤད་པའོ།།ཁམས་བརྟས་པའི་[^485K]བཤད་པ་ནི་དྲུག་གོ།།ཁམས་བརྟས་པ་[^486K]དེ་ཡང་རྣམ་པ་གཉིས་ཏེ།ཆུང་ངུ་དང་ཆེན་པོའོ།།ཆུང་ངུས་[^487K]ནི་འཇུག་པར་འགྱུར་ལ།ཆེན་པོས་དགའ་བར་འཛིན་པའོ།།གང་དེ་ལྟར་འཇུག་པ་དེ་ཉིད་དང་པོར་འཇུག་པ་ཉིད་ཀྱང་ཡིན་ནོ།།ཡང་འདི་དག་གི་ཁྱད་པར་གང་ཡིན་ཞེ་ན།འཇུག་པ་ནི་ཁྱིམ་པ་དང་རབ་ཏུ་བྱུང་བའི་[^488K]གནས་སྐབས་གཉིས་དག་གི་བསླབ་པའི་གནས་ཡང་དག་པར་ལེན་པའོ།།དང་པོར་འཇུག་པ་ཡང་མ་ཡིན་ཏེ།རིག་པའི་[^489K]དོན་ལ་ཕན་ཡོན་མཐོང་ནས་འཇུག་པ་འདི་ཉིད་ལ་དང་པོར་འཇུག་པ་ཞེས་བརྗོད་དོ།།དང་པོར་འཇུག་པ་མ་ཡིན་པ་ནི།སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་བཏང་སྙོམས་མི་མཛད་པ་ལ་རྟེན་[^491K]ཅིང་ཞེས་བྱ་བ་ལ་སོགས་པ་སྟེ།འདི་ནི་ཁམས་བརྟས་པའི་[^492K]བཤད་པའོ།།དེ་ལ་རྣམ་པར་དག་པ་ཐག་རིང་བ་ནི།ལེ་ལོའམ།རྐྱེན་དང་མི་ལྡན་པ་སྟེ།སྔར་བརྩོན་འགྲུས་[^493K]བརྩམས་པའི་ཁམས་ལ་བརྟེན་པ་ཉིད་དང་།ལེ་ལོ་དང་རྐྱེན་དང་མི་ལྡན་པའོ།།དེ་ནས་[^494K]འདི་ལྟར་དེ་དང་མི་ལྡན་པ་སྟེ།རྣམ་པར་དག་པ་ཐག་རིང་བའི་ཕྱིར།རྣམ་པར་དག་པ་ཐག་ཉེ་བ་མ་ཡིན་པར་རིག་པར་བྱའོ།།སྦྱོར་བ་ནི་མི་རྩོམ་པའི་[^495K]ཉེས་དམིགས་མཐོང་བའོ།།ཡང་དག་པར་རྟོག་པའི་[^496K]བཟོད་པ་ལ་བརྟེན་ཅིང་ཞེས་བྱ་བ་ནི།ཆོས་ལ་རྣམ་པར་དཔྱོད་པའི་རྒྱུ་ལས་བྱུང་བའི་བཟོད་པ་ཐོབ་པོ་ཞེས་བྱ་བའི་དོན་ཏོ།།ཆོས་འདུལ་བ་འདི་ལས་ཞེས་བྱ་བ་ནི།སངས་རྒྱས་ཀྱི་བསྟན་པ་ལས་སོ།།དཀོན་མཆོག་གསུམ་ལ་དད་པ་མི་གཡོ་བའི་གཏེར་མི་འཕྲོགས་པར་བྱ་བའི་ཕྱིར་ཏེ།བཟོད་པ་ཉིད་དུ་བྱེད་དོ།།གཞན་དག་གིས་རྟོགས་པ་ལ་ཡིད་ཆེས་པ་དང་།ཡོན་ཏན་འབྱུང་བ་རྟོགས་པ་[^497K]ནས་རང་གི་དོན་ཐོབ་པར་བྱ་བ་ལ་མི་དད་པས་[^498K]གཡོ་བ་ཉིད་གང་ཡིན་པ་འབྱུང་ངོ་།།སྦྱོར་བ་དང་བསམ་པ་ནི་འདི་དག་གོ།།ད་ལྟར་གྱི་རྐྱེན་བཤད་པ་ནི།དེ་ལ་ད་ལྟར་གྱི་རྐྱེན་ཡང་རྣམ་པ་གསུམ་སྟེ།[^499K]།ཆོས་ལ་ཕྱིན་ཅི་མ་ལོག་པའི་ཆོས་འཆད་པ་དང་།དེ་ལ་ཕྱིན་ཅི་ལོག་པར་འཛིན་པ་ཉིད་དང་།ཆོས་དང་རྗེས་སུ་མཐུན་པའི་ཆོས་ལ་ཇི་ལྟ་བ་བཞིན་དུ་ནན་ཏན་བྱེད་པ་ཞེས་བྱ་བ་སྟེ།དེ་ལ་ཕྱིན་ཅི་མ་ལོག་པར་འཛིན་པ་ཉིད་དོ།།བསམ་པའི་ཐབས་ཀྱིས་བཤད་པ་ནི་ཆོས་དང་།རྗེས་སུ་མཐུན་པའི་ཆོས་ལ་[^500K]ནན་ཏན་བྱེད་པའོ།།སྦྱོར་བའི་ཐབས་ཀྱིས་བཤད་པ་ནི།ཟང་ཟིང་ཉེ་བར་བསྒྲུབ་པ་[^501K]ཞེས་བྱ་བ་ལ་སོགས་པ་སྟེ།ཐབས་དྲུག་གོ།།ད་ལྟར་གྱི་རྐྱེན་ཉེ་བར་བསྒྲུབ་པ་འདི་ལ་མཐོང་བའི་ཆོས་ཕྱིན་ཅི་མ་ལོག་པར་སྟོན་པ་ནི་བཤད་པའོ།།ཆོས་སྟོན་པ་འབའ་ཞིག་ཏུ་ཡང་མ་ཟད་དེ།འདི་ལྟར་འོན་ཀྱང་གཞན་གྱི་བྱ་བ་ཐམས་ཅད་ཀྱི་ཐབས་མ་ལུས་པའི་[^502K]བཤད་པ་ཡང་ཡིན་ནོ།།ཟང་ཟིང་ཉེ་བར་བསྒྲུབ་པ་[^503K]དང་ཆོས་ཉེ་བར་སྒྲུབ་པ་ནི་བསྡུ་བའི་ཐབས་ཡིན་ནོ།།རྫུ་འཕྲུལ་གྱིས་འདུན་པར་བྱེད་པ་ནི།འདུན་པར་བྱ་བའི་ཐབས་ཡིན་ཏེ།མ་དད་པ་དད་པར་བྱེད་པའི་ཕྱིར་དང་།བསམ་པ་དག་པར་བྱེད་པའི་ཕྱིར་དང་།སྦྱོར་བ་དག་པར་བྱེད་པའི་དོན་གྱིས་སོ།།འདི་ལྟར་འདུན་པར་བྱེད་པའི་ཕྱིར་དགོས་པ་ཡང་གཉིས་སུ་བསྟན་ཏེ།རང་གིས་[^504K]བདག་གི་དོན་ཐོབ་པར་མི་ནུས་པ་དབང་པོ་རྟུལ་པོ་[^505K]དང་།དབང་པོ་རྣོན་པོ་མངོན་པར་ཤེས་པ་མྱུར་བ་དག་གིའོ།།གསང་སྟེ་ཆོས་བརྗོད་པ་ནི།སེམས་ཅན་བྱིས་པའི་སྤྱོད་པ་ཅན་གྱི་དབང་དུ་བྱིས་པའོ[^506K]།།རྣམ་པར་ཕྱེ་སྟེ་ཆོས་བརྗོད་པ་ནི།ཤེས་རབ་རྒྱ་ཆེ་བའི་དབང་དུ་བྱས་པའོ།།ད་ལྟར་གྱི་སྐྱོན་[^507K]སྦྱོར་བ་ཆོས་དང་རྗེས་སུ་མཐུན་པའི་ཆོས་ལ་ནན་ཏན་བྱེད་པ་ལས་བརྩམས་ནས།ཆུང་ངུ་ལ་སོགས་པ་གསུམ་པོ་རྟག་ཏུ་སྦྱོར་བ་མེད་པ་དང་།གུས་བར་[^508K]སྦྱོར་བ་མེད་པ་དང་།དེ་གཉི་ག་ལས་གང་ཡང་རུང་བ་གཅིག་མེད་པ་དང་།དེ་གཉི་ག་དག་དང་ལྡན་པ་སྟེ་གོ་རིམས་བཞིན་ནོ།།ཐོས་པ་ལ་སོགས་པ་གསུམ་ལ་སྦྱོར་བ་ནི།སྔར་གྱི་ཟང་ཟིང་ཉེ་བར་བསྒྲུབ་པ་[^509K]དག་གོ།།ཡོངས་སུ་སྨིན་པར་བྱེད་པ་ནི་རྣམ་པ་གཉིས་སུ་གྱུར་[^510K]ཏེ།ཡང་དག་པར་རབ་ཏུ་ཞུགས་པ་དང་།ལོག་པར་ཞུགས་པ་ཞེས་བྱ་བ་སྟེ།དེ་ལ་ཡང་དག་པར་མ་ཞུགས་པ་ནི་ཚར་བཅད་པའོ[^511K]།།དེ་ལ་མཐོང་བའི་ཆོས་ལ་གཞན་ལ་བརྟེན་པའི་[^512K]ཡོངས་སུ་སྨིན་པ་དེ་ནི་རྣམ་པ་གསུམ་སྟེ།རང་གིས་[^513K]བྱས་པ་ཉིད་དང་།གཞན་དག་གིས་[^514K]གསོལ་བ་བཏབ་པ་ཉིད་དང་།དེ་དག་གཉི་ག་ཉིད་ཅེས་བྱ་བའོ།།ཡོངས་སུ་སྨིན་པར་བྱེད་པའི་བྱང་ཆུབ་སེམས་དཔའ་དྲུག་གི་བསྡུས་པའི་དོན་ནི།ལྷག་པའི་བསམ་པ་དག་པ་དང་།ངེས་པ་ངེས་པ་པ་[^515K]དང་།ངེས་པའི་ས་ལ་གནས་པ་གསུམ་དང་།བྱང་ཆུབ་སེམས་དཔའ་གསུམ་པོ་དེ་དག་གི་སྦྱོར་བའི་ལམ་ལ་གནས་པ་གསུམ་སྟེ།མོས་པས་སྤྱོད་པའི་ས་ལ་གནས་པ་ནི།བསམ་པ་དག་པའི་ས་ལ་འཇུག་པའི་ཕྱིར་སྤྱོར་བའི་ལམ་ལ་གནས་པའོ།།དེ་བཞིན་དུ་གཞན་དག་ལ་ཡང་སྦྱར་བར་བྱའོ།།རང་སངས་རྒྱས་དང་ཁྱད་པར་ནི་འདི་ཡིན་ཏེ།ལུས་ཐ་མ་ཐོབ་པར་གྱུར་པ་ན་སློབ་དཔོན་མེད་པ་ཉིད་དུ་དགྲ་བཅོམ་པ་ཆེན་པོ་ཉིད་དུ་ཐོབ་པར་བྱེད།མངོན་སུམ་དུ་བྱེད་པ་དེས་ན་རང་སངས་རྒྱས་ཞེས་བྱ་ཞེས་བྱ་བའོ[^516K]།།འདུན་པ་ཆུང་བར་གྱུར་པ་དང་།སྦྱོར་བ་ཆུང་བ་ཞེས་བྱ་བ་ནི།བསམ་པ་དང་སྦྱོར་བ་གཉི་ག་ཆུང་བའི་ཕྱིར་[^517K]ཆུང་བ་ཉིད་དོ།།དེ་བཞིན་དུ་གཞན་དག་ལ་ཡང་ངོ་།།ལེའུ་འདིའི་བསྡུས་པའི་དོན་གྱི་གོ་རིམས་ནི་མ་བྲིས་ཏེ།དེ་ཉིད་ཀྱིས་འདིར་ཡང་[^518K]ཡོངས་སུ་སྨིན་པ་ནི་རྣམ་པ་དྲུག་ཏུ་རིག་པར་བྱ་སྟེ་ཞེས་བྱ་བ་ལ་སོགས་པས་བསྟན་པའི་ཕྱིར་རོ།།བྱང་ཆུབ་སེམས་དཔའི་སའི་གཞིའི་རྣལ་འབྱོར་གྱི་གནས་ལས་རིམ་པར་ཕྱེ་བ་དྲུག་པ་རྫོགས་སོ།།།།མདོར་བསྡུ་ན་སྤངས་པ་རྣམ་པ་གཉིས་དང་།ཡེ་ཤེས་རྣམ་པ་གཉིས་ལ་ནི་བྱང་ཆུབ་ཅེས་བྱ་སྟེ་ཞེས་བྱ་བ་ལ།འདིར་སྤངས་པ་རྣམ་པ་གཉིས་སྨོས་པ་ནི།ཡེ་ཤེས་ཉིད་ལ་འདི་ལྟར་བྱང་ཆུབ་ཅེས་བྱ་སྟེ།ཡེ་ཤེས་རྣམ་པ་གཉིས་ཐོབ་པ་ནི།སྤངས་པ་རྣམ་པ་གཉིས་བྱས་པས་ཡེ་ཤེས་ཀྱི་རྒྱུར་ཡང་དག་པར་བསྟན་པའོ།།རྣམ་གྲངས་གཞན་ཡང་ཞེས་བྱ་བ་ལ།འདིར་ཁྱད་པར་ནི་སྔ་མའི་རྣམ་གྲངས་ལས་ནི་ཤེས་བྱའི་སྒྲིབ་པ་སྤངས་པ་དང་།གང་ཤེས་བྱ་ཐམས་ཅད་ལ་ཐོགས་པ་མེད་ཅིང་སྒྲིབ་པ་མེད་པ་ནི།རྣམ་གྲངས་ཏེ་མ་ལས་མ་ཕྱེ་བར་ཡེ་ཤེས་བསྟན་ཏོ།།འདིར་ནི་ཡེ་ཤེས་དེ་ཉིད་རྣམ་པར་ཕྱེ་ནས་རབ་ཏུ་བསྟན་ཏོ།།འདུས་བྱས་དང་འདུས་མ་བྱས་ཀྱི་དངོས་པོ་དེ་ཉིད་ལ་རྣམ་པར་ཕྱེ་བའི་རབ་ཏུ་དབྱེ་བ་ཚད་མེད་དེ་ཞེས་བྱ་བ་ལ།ཇི་ལྟར་བྱས་ནས་འདི་ལྟར་ཙམ་[^519K]ཞེ་ན།རང་གི་མཚན་ཉིད་ཕྱི་མ་ཕྱི་མའི་ཞེས་བྱ་བ་ལ་སོགས་པས་སོ།།འདུས་བྱས་ཀྱི་དངོས་པོ་ལ་ནི་རང་གི་མཚན་ཉིད་ལ་སོགས་པའི་རབ་ཏུ་དབྱེ་བ་ལེགས་པར་བསྟན་པ་ཡིན་ན།འདུས་མ་བྱས་ལ་རང་གི་མཚན་ཉིད་ལ་སོགས་པའི་དབྱེ་བ་ཇི་ལྟར་ཞེ་ན།དེ་དག་ཉིད་ཀྱི་རང་གི་མཚན་ཉིད་ལ་སོགས་པའི་དབྱེ་བས་ཐ་དད་པའི་འདུས་བྱས་ཀྱི་ཆོས་རྣམས་ཀྱི་ཆོས་ཉིད་དང་།དེ་བཞིན་ཉིད་ལ་འདིར་འདུས་མ་བྱས་ཞེས་འདུས་བྱས་ཀྱི་དངོས་པོས་བྱས་པ་ཉིད་ནི་འདུས་མ་བྱས་ཀྱི་དབྱེ་བ་ཞེས་བྱ་སྟེ།འདི་ལ་འགལ་བ་མེད་དོ།།རྣམ་གྲངས་གཞན་ཡང་ཞེས་བྱ་བ་ནི།སངས་རྒྱས་ཀྱི་ཆོས་ཐམས་ཅད་ཀྱི་བདག་ཉིད་ནི་སངས་རྒྱས་ཞེས་བྱ་བར་བསྟན་པའི་དོན་དུ་རྣམ་གྲངས་གཞན་བརྩམས་པའོ།།དམ་པ་བདུན་གྱི་བསྡུས་པའི་དོན་ནི།གང་ལ་བརྟེན་པ་དང་།གང་གི་དོན་དུ་བསྒྲུབ་པ་དང་།གང་ལ་གནས་པ་དང་།ཐབས་གང་གིས་དང་།འབྲས་བུ་གང་ཐོབ་པ་དང་།གནས་པ་གང་གིས་གནས་པ་ཞེས་བྱ་བའོ།།དམ་པ་འདི་དག་ཉིད་ནི་དམ་པ་བདུན་ཏེ།སྦྱོར་བ་གང་གིས་དམ་པ་ཡིན་པ་ནི་བྱང་ཆུབ་ཅེས་བརྗོད་དོ།།དེ་ལ་གང་ལ་རབ་ཏུ་གནས་ན་ནི།ཚུལ་ཁྲིམས་ལ་རབ་ཏུ་གནས་སོ།།ཐབས་གང་གིས་ཤེ་ན།ཡེ་ཤེས་དམ་པ་ཉིད་ཀྱིས་ཉོན་མོངས་པ་མེད་པའི་ཐབས་དང་མཐུ་ཉིད་ཀྱིས་སྐྱོ་བ་མེད་པའི་ཐབས་ཀྱིས་སོ།།འབྲས་བུ་གང་འཐོབ་པ་ནི་ཉོན་མོངས་པ་དང་ཤེས་བྱའི་སྒྲིབ་པ་སྤངས་པའི་འབྲས་བུའོ།།གང་གི་[^520K]གནས་ན་གནས་པ་གསུམ་གྱིས་སོ།།ཕྱིན་ཅི་མ་ལོག་པར་གསུངས་པས་[^521K]དེ་བཞིན་གཤེགས་པ་ཞེས་བྱའོ་ཞེས་བྱ་བ་ནི་དེ་བཞིན་གཤེགས་པ་ནི་འདིར་[^522K]འདི་ལྟར་ཡི་གེ་ཏར་བསྒྱུར་བ་བྱས་ནས་དེ་བཞིན་གཤེགས་པའོ།།དེ་བཞིན་གཤེགས་པ་དེ་ཐོབ་པར་བྱ་བའི་དོན་ཐམས་ཅད་བརྙེས་པའི་ཕྱིར་དགྲ་བཅོམ་པའོ།།དེས་[^523K]ན་འཇིག་རྟེན་ན་དགྲ་བཅོམ་པ་ཆེན་པོ་ཞེས་བརྗོད་དོ[^524K]།།ཐོབ་པར་བྱ་བའི་དོན་ཐམས་ཅད་ཀྱི་ཕྱིར་དང་།གང་འཇིག་རྟེན་གྱི་རིན་པོ་ཆེ་ལ་སོགས་པས་བཅོམ་ལྡན་འདས་དེ་[^525K]མཆོད་པར་འོས་པས་ཀྱང་བརྗོད་དེ།དེ་[^526K]ཐོབ་པར་བྱ་བའི་དོན་ཐམས་ཅད་ཐོབ་པའི་ཕྱིར་རམ།བླ་ན་མེད་པའི་བསོད་ནམས་ཀྱི་ཞིང་ཡིན་པ་ཉིད་དེ་གཉི་གས་ཀྱང་མཆོད་པར་འོས་པའི་ཕྱིར་ཡང་ངོ་།།ཆོས་རྣམས་ཇི་ལྟ་བ་བཞིན་དུ་དོན་དམ་པར་ཐུགས་སུ་ཆུད་པས་ཞེས་བྱ་བ་ལ།ཆོས་རྣམས་ཇི་ལྟ་བ་བཞིན་དུ་ཐུགས་སུ་ཆུད་པས་ཞེས་བྱ་བས་ནི།ཡང་དག་པར་ཞེས་བྱ་བའི་སྒྲའི་དོན་བསྟན་ཏོ།།དོན་དམ་པར་ཆོས་རྣམས་ཐུགས་སུ་ཆུད་པས་ཞེས་བྱ་བས་ནི།རྫོགས་པའི་ཞེས་བྱ་བའི་སྒྲའི་དོན་བསྟན་ཏོ།།རིག་པ་གསུམ་ཞེས་བྱ་བ་ནི།སྔོན་གྱི་གནས་རྗེས་སུ་དྲན་པ་མཁྱེན་པའི་རིག་པ་དང་།འཆི་འཕོ་དང་སྐྱེ་བ་མཁྱེན་པའི་རིག་པ་དང་།ཟག་པ་ཟད་པ་མཁྱེན་པའི་རིག་པའོ།།རིག་པ་དེ་དག་ནི་སྔོན་དང་ཕྱི་མ་ལ་སོགས་པ་མི་རིག་པ་ཟློག་པར་[^527K]བྱེད་པའི་མཚན་ཉིད་ཅན་ཏེ།མདོ་ལས་ཇི་སྐད་གསུངས་པ་[^528K]བཞིན་ནོ།།ཚུལ་ཁྲིམས་ལས་བརྩམས་ནས་ཏིང་ངེ་འཛིན་གྱི་བར་ནི་ཞབས་ཏེ་དེས་འགྲོ་བར་བྱེད་པས་སོ།།ལྷག་མཐོང་གི་ཕྱོགས་ནི་རིག་པའོ།།ཞི་གནས་ཀྱི་ཕྱོགས་ནི་ཏིང་ངེ་འཛིན་ཏོ།།དེ་གཉི་གའི་ཕྱོགས་ནི་ཚུལ་ཁྲིམས་ཏེ་མཆོག་ཏུ་མཐར་ཕྱིན་པར་བྱིན་པས་སོ།།ཇི་སྲིད་འགོད་པར་[^529K]བྱ་བར་བྱོན་པའི་དོན་གྱིས་དང་།ཡང་མི་ལྡོག་པར་གཤེགས་པས་བདེ་བར་གཤེགས་པའོ།།དེ་ཉིད་ཀྱིས་ན་བཅོམ་ལྡན་འདས་བླ་ན་མེད་པ་སྐྱེས་བུ་འདུལ་བ་ཁ་ལོ་སྒྱུར་བ་[^530K]ཞེས་བྱའོ།།སེམས་འདུལ་བའི་ཐབས་དམ་པ་མཁྱེན་པ་ཞེས་བྱ་བ་ནི།སྐྱེས་བུ་དམ་པས་འདུལ་བ་ནི་འདུལ་[^531K]བར་བྱ་བ་སྟེ།ཅི་ཞེ་ན་སེམས་སོ།།དེ་འདུལ་བའི་ཐབས་མཁྱེན་པའི་ཕྱིར་བླ་ན་མེད་པ[^532K]།སྐྱེས་བུ་འདུལ་བ་ཁ་ལོ་སྒྱུར་བ་ཞེས་བྱ་བ་ལ།ཁ་ལོ་སྒྱུར་བ་ནི་འཇིག་རྟེན་ན་འདུལ་བའི་ཐབས་ཤེས་པ་ལྟ་བུའོ།།དེས་ན་དེ་བླ་ན་མེད་པ་ཞེས་བྱ་བ་སྟེ།ཁྱད་པར་དུ་འཕགས་པའི་འདུལ་བའི་ཐབས་མཁྱེན་པའི་[^533K]ཕྱིར་རོ།།ལྷ་དང་མི་རྣམས་ཀྱི་སྟོན་པ་ཞེས་བྱ་བ་ལ།ལེགས་པར་[^534K]སྟོན་པར་མཛད་པ་ཉིད་ཀྱི་[^535K]སྟོན་པ་སྟེ།དོན་འདི་ཉིད་གསལ་བར་བསྟན་པའི་ཕྱིར་སྨྲས་པ།ཡང་དག་པར་ཞེས་བྱ་བས་སྟོན་པའི་དོན་བཤད་དེ།ཅི་ཞིག་བཤད་ཅེ་ན།སྨྲས་པ།སྡུག་བསྔལ་ཐམས་ཅད་ལས་ངེས་པར་འབྱུང་བའོ།།གང་གི་ཞེ་ན།སྨྲས་པ།ལྷ་དང་མི་རྣམས་ཀྱིའོ།།ཇི་ལྟར་བསྟན་ཞེ་ན།འདིའི་དོན་བསྟན་པར་བྱ་བའི་ཕྱིར་སྨྲས་པ།མིག་ཏུ་གྱུར་པའི་ཕྱིར་དང་།ཡེ་ཤེས་སུ་གྱུར་པའི་ཕྱིར་དང་།དོན་དུ་གྱུར་པའི་ཕྱིར་དང་།ཆོས་སུ་གྱུར་པའི་ཕྱིར་རོ།།ཇི་ལྟར་མིག་ཏུ་གྱུར་པ་ཡིན་ཞེ་ན།སྨྲས་པ།དོན་གསལ་བ་གཏན་ལ་འབེབས་པའི་ཕྱིར་རོ།།དོན་གསལ་བ་[^536K]གཏན་ལ་འབེབས་པ་ཉིད་ཡང་དག་པར་བསྟན་པ་ནི།ཇི་ལྟར་སློབ་དཔོན་མ་ཁོལ་གྱིས་[^537K]བསྟོད་པ་བཞི་བརྒྱ་པ་ལས།ཁྱོད་ཀྱི་བསྟན་ལ་མ་བརྟེན་པར།།དེ་ཉིད་མཐོང་བ་འགའ་ཡང་མེད།།ལོང་བ་ལྟ་བུའི་འཇིག་རྟེན་གྱི།།མིག་ཏུ་གྱུར་པ་ཁྱོད་ལ་འདུད།།ཅེས་བསྟན་པས་དེ་ཁོ་ན་ཉིད་གསལ་བར་བརྗོད་པས་དེ་སྟོན་པས་སམ།ཡང་ན་དོན་གསལ་བར་གཏན་ལ་འབེབས་པ་ཉིད་ཀྱིས་མིག་ཏུ་གྱུར་པ་སྟེ།རང་ཉིད་ཀྱིས་[^538K]རབ་ཏུ་བསྟན་པའི་དོན་ངེས་པར་མཛད་པའི་ཕྱིར།ངེས་པར་སྐྱེད་པར་བྱེད་པའི་དོན་ཏོ།།ཇི་ལྟར་སྣང་བས་ཡོངས་སུ་འཛིན་པའི་[^539K]གཟུགས་ནི་རབ་ཏུ་མཐོང་བར་གྱུར་པ་[^540K]དེ་བཞིན་དུ།བཅོམ་ལྡན་འདས་ཁོ་ན་སྣང་བར་གྱུར་པ་ཡིན་ཏེ།དོན་གསལ་བར་གཏན་ལ་འབེབས་པའི་ཕྱིར་རོ།།དེ་ལྟ་བས་ན་བཅོམ་ལྡན་འདས་ནི་སྣང་བར་གྱུར་པ་ཡིན་ཏེ།ཇི་ལྟར་སློབ་དཔོན་མ་ཁོལ་གྱིས་[^541K]བསྟོད་པ་བཞི་བརྒྱ་པ་དེ་ཉིད་[^542K]ལས།མེ་དང་མར་མེའི་འོད་ཡོད་ཅིང་།།ཟླ་སྐར་ནོར་བུ་ཡོད་གྱུར་ཀྱང་།།ཉི་མ་མེད་ན་ས་སྟེང་འདི།།གསལ་བས་རྒྱས་པར་མི་འགྱུར་ལ།།དེ་ལས་གཞན་པའི་སྣང་བའམ།།དེ་ལས་ཁྱད་འཕགས་གཞན་དག་ནི།།ཡོད་ཀྱང་ཁྱོད་མེད་འགྲོ་བ་འདི།།སྣང་བ་མེད་པར་གྱུར་པ་ཡིན།།ཇི་ལྟར་[^543K]མ་རིག་མུན་པ་ཡི།།སྒྲིབ་པས་སེམས་ནི་ཡོངས་བཀག་པས[^544K]།།མུན་པར་གྱུར་པའི་འཇིག་རྟེན་གྱི།།སྣང་བར་གྱུར་པ་ཁྱོད་ལ་འདུད།།ཅེས་བསྟན་པས་དེ་ལྟ་བས་ན་སྣང་བར་གྱུར་པ་ཉིད་ཀྱིས་སྣང་བར་གྱུར་བ་ཞེས་བརྗོད་པ་ཡིན་ནོ།།ཇི་ལྟར་དོན་དུ་གྱུར་བ་ཡིན་ཞེ་ན།སྨྲས་པ།དོན་ཐམས་ཅད་སྟོན་པའི་ཕྱིར་ཞེས་བྱ་བ་སྟེ།དོན་ཐམས་ཅད་ནི་འདུས་བྱས་དང་འདུས་མ་བྱས་ལ་སོགས་པའོ།།འདི་ལྟར་རོ་ཞེས་སྟོན་པར་བྱེད་པའི་དོན་གྱིས་སྟོན་པ་[^545K]སྟེ།ཤེས་པར་འདོད་པས་སྟོན་པ་དེ་ཡང་བཅོམ་ལྡན་འདས་ལ་ལ་[^546K]མ་བརྟེན་པར་དེ་རྟོགས་པ་མེད་པས་སོ།།དེ་ཡང་ཇི་ལྟར་སློབ་དཔོན་མ་ཁོལ་གྱིས་[^547K]བསྟོད་པ་དེ་ཉིད་ལས།དོན་ནི་དོན་དུ་མ་རིག་ཅིང་།།དོན་མ་ཡིན་ཡང་དོན་མིན་དུ།།བློ་ཡིས་ཆོས་ནི་མ་རྟོགས་པ།།ཁྱོད་ལ་བརྟེན་ནས་རྟོགས་པ་ཡིན།།ཕལ་ཆེར་དོན་མིན་སྤོང་འདོད་ཀྱང་།།རྨོངས་པས་དོན་ནི་སྤོང་འགྱུར་ཏེ།།མི་ཤེས་པ་ནི་དོན་འདོད་ཀྱང་།།དོན་མ་ཡིན་པ་གྲུབ་པར་[^548K]འགྱུར།།ཁྱོད་ལ་བརྟེན་ནས་ཅི་རིགས་པར།གཉི་ག་དག་ནི་རྟོགས་འགྱུར་ཏེ།།དེ་དག་གཉི་ག་ཉེར་བསྟན་པའི[^549K]།།དོན་དུ་གྱུར་པ་ཁྱོད་ལ་འདུད།།ཅེས་བསྟན་པས།དེས་ན་དོན་ཐམས་ཅད་སྟོན་པ་ཡིན་ཏེ།འདི་ནི་དོན་འདི་ནི་དོན་མ་ཡིན་པའོ་ཞེས་དགེ་བ་དང་མི་དགེ་བ་ལ་སོགས་པའི་དོན་རྟོགས་པར་འདོད་པ་དག་གིས་ཁྱོད་ལ་བརྟེན་པ་མེད་པར་རྟོགས་པ་[^550K]མེད་དོ།།ཇི་ལྟར་ཡེ་ཤེས་སུ་གྱུར་པ་ཡིན་ཞེ་ན།སྨྲས་པ།མི་རྟོགས་[^551K]ཞེས་བྱ་བ་ལ་སོགས་པ་སྟེ།མི་རྟོགས་པའི་[^552K]ཞེས་བྱ་བ་ནི་མི་ཤེས་པའོ།།རྟོགས་པར་མཛད་པའི་ཕྱིར་ཞེས་བྱ་བ་ནི་གོ་བར་བྱེད་པས་སོ།།འདིས་མི་ཤེས་པའི་གཉེན་པོར་བསྟན་ཏོ།།རྟོགས་པ་རྣམས་ཀྱི་ཐེ་ཚོམ་སྐྱེས་པ་གཅོད་པར་མཛད་པའི་ཕྱིར་ཞེས་བྱ་བ་ནི་ཐེ་ཚོམ་སྐྱེས་པའི་ཤེས་པའི་གཉེན་པོ་འདི་[^553K]ཡིན་ཏེ།ངེས་པའི་ཤེས་པ་སྐྱེད་པར་བྱེད་པས་སོ།།ཟབ་མོའི་གནས་རྣམས་རྣམ་པར་འགྲེལ་པ་ཞེས་བྱ་བ་ནི།ཕྱིན་ཅི་ལོག་གི་ཤེས་པའི་གཉེན་པོར་གྱུར་པའི་[^554K]ཡང་དག་པའི་ཤེས་པ་སྐྱེད་པས་སོ།།གྲོལ་བ་རྣམས་ཡོངས་སུ་བྱང་བར་མཛད་པའི་ཕྱིར་ཏེ།བསྟན་པར་[^555K]མཛད་པའི་དོན་དུ་སྦྱོང་བར་མཛད་པའི་དོན་ཏོ།།འདིར་སློབ་དཔོན་མ་ཁོལ་གྱིས་བསྟོད་པ་དེ་ཉིད་ལས།རྣམ་པ་ཐམས་ཅད་ཡོངས་མཁྱེན་པས།།མཁྱེན་བྱ་ཐམས་ཅད་ཀུན་སྣང་བ།།ཡེ་ཤེས་སྣང་བ་མཛད་པ་ཡི།།ཡེ་ཤེས་གྱུར་ལ་ཕྱག་འཚལ་ལོ།།ཞེས་བྱ་བ་སྟེ།འདིས་ནི་རྣམ་པ་ཐམས་ཅད་མི་ཤེས་པ་དང་།ཐེ་ཚོམ་གྱི་ཤེས་པ་[^556K]དང་།ཕྱིན་ཅི་ལོག་གི་ཤེས་པ་རྣམས་ཀྱི་གཉེན་པོར་གྱུར་པ་རྟོགས་པའི་ཤེས་པ་དང་།ངེས་པའི་ཤེས་པ་དང་།ཡང་དག་པའི་ཤེས་པ་རྣམས་རྣམ་པར་སྦྱོང་བ་ཉིད་དོ།།ཇི་ལྟར་ཆོས་སུ་གྱུར་པ་ཡིན་ཞེ་ན།སྨྲས་པ།དེ་ཆོས་ཐམས་ཅད་ཀྱི་རྩ་བ་ཡིན་པའི་[^557K]ཕྱིར་ཞེས་བྱ་བ་ལ་སོགས་པ་སྟེ།ཆོས་ནི་མདོའི་སྡེ་དང་།དབྱངས་ཀྱིས་བསྙད་པ་དང་།ལུང་བསྟན་པ་དང་།ཚིགས་སུ་བཅད་པ་དང་།ཆེད་དུ་བརྗོད་པ་དང་།གླེང་གཞི་དང་།རྟོགས་པ་བརྗོད་པ་དང་།དེ་ལྟ་བུ་བྱུང་བ་དང་།སྐྱེས་པའི་རབས་དང་།ཤིན་ཏུ་རྒྱས་པ་དང་།ཆོས་རྨད་དུ་བྱུང་བ་དང་།གཏན་ལ་ཕབ་པ་ཞེས་བྱ་བ་སྟེ།གསུང་རབ་ཡན་ལག་བཅུ་གཉིས་སུ་གཏོགས་པའི་ཆོས་དེ་རྣམས་ནི་ཆོས་ཐམས་ཅད་ཀྱི་རྩ་བ་ཡིན་པའི་ཕྱིར་ཞེས་བྱ་བ་བཅོམ་ལྡན་འདས་ཀྱིས་དང་པོར་བསྟན་པ་ཡིན་པའི་ཕྱིར་རྩ་བ་ཉིད་ཡིན་ནོ།།དེ་འདྲེན་པ་ཡིན་པའི་ཕྱིར་ཞེས་བྱ་བ་ལ།ཆོས་དེ་དག་རྣམས་དེས་འདྲེན་པ་ཡིན་ཏེ།དེ་འདྲེན་པ་ཡིན་པ་ནི།དེ་འདྲེན་པའི་ངོ་བོ་ཡིན་པའི་ཕྱིར་རོ།།དེས་ན་གང་གི་ཕྱིར་བཅོམ་ལྡན་འདས་ཁོ་ན་ཆོས་དེ་འདྲེན་པ་ཡིན་པ་དེའི་ཕྱིར།བཅོམ་ལྡན་འདས་ནི་ཆོས་སུ་གྱུར་པའོ།།འོན་ཀྱང་སྟོན་པ་[^558K]ཉིད་ཀྱིས་སྟོན་པ་ཡིན་པའི་ཕྱིར་ཞེས་བྱ་བ་སྟེ།དེ་ཉིད་སྟོན་པ་ཡིན་པས་ན་སྟོན་པ་ཡིན་པ་སྟེ།ཆོས་གང་རྣམས་དེའི་ཆོས་[^559K]ཡིན་པ་དེ་ལ་སྟན་པ་ཡིན་པའོ།།དེ་བས་ན་དེའི་ངོ་བོ་ནི་སྟོན་པ་ཡིན་པ་ཉིད་དོ།།རྒྱུ་འདིས་ཀྱང་བཅོམ་ལྡན་འདས་ནི་ཆོས་སུ་གྱུར་པ་ཡིན་ཏེ།དེའི་ཕྱིར་ལྷ་དང་མི་རྣམས་ཀྱི་སྟོན་པ་ཞེས་བརྗོད་དོ།།ཚོགས་མཐའ་དག་རྣམ་པ་ཐམས་ཅད་དུ་མངོན་པར་རྫོགས་པར་ཐུགས་སུ་ཆུད་པ་ཞེས་བྱ་བ་ལ།མཐའ་དག་ནི་ཆོས་ཀྱི་[^560K]ཕུང་པོ་རྣམ་པ་གསུམ་མོ།།རྣམ་པ་ཐམས་ཅད་ནི་དགེ་བ་དང་མི་དགེ་བ་ལ་སོགས་པའི་རྣམ་པའོ།།དེ་དག་རྣམ་པ་ཉིད་ཀྱིས་[^561K]ཐུགས་སུ་ཆུད་པ་སྟེ།མངོན་པར་རྫོགས་པར་སངས་རྒྱས་ཞེས་བྱ་བའོ།།བདུད་དཔུང་དང་བཅས་པ་ཐམས་ཅད་ཀྱི་གཡུལ་ཆེན་པོ་བཅོམ་པས་ན་བཅོམ་ལྡན་འདས་ཏེ།བཅོམ་ལྡན་འདས་ཉག་གཅིག་འཇིག་རྟེན་གྱི་ཁམས་ཐམས་ཅད་དུ་འབྱུང་[^562K]ཞེས་བྱ་བ་ནི།སྡེ་པ་གཞན་ཁ་ཅིག་གི་[^563K]འདོད་པའོ།།དེའི་ལན་དུ་བརྩམས་པ་ནི།དེ་ལ་བསྐལ་པ་དུ་མར་ཡང་སངས་རྒྱས་གཅིག་ཀྱང་མི་འབྱུང་ཞེས་བྱ་བ་ལ་སོགས་པའོ།།རང་བཞིན་གྱིས་ཉོན་མོངས་པ་མང་བའི་རྒྱུད་དང་།ཤེས་རབ་འཆལ་པའི་རྒྱུད་ཀྱིས་[^564K]ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་མི་ནུས་ཞེས་བྱ་བ་ནི།ཉོན་མོངས་པ་དང་ཤེས་བྱའི་སྒྲིབ་པས་ཟིལ་གྱིས་མནན་པའི་ཕྱིར་སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་ཞེས་བྱ་བའི་དོན་ཏོ།།ངོ་བོ་ཉིད་ཀྱིས་ཞེས་བྱ་བ་ལ་སོགས་པ་ལ།བྱང་ཆུབ་ཀྱི་ལེའུའི་[^565K]བསྡུས་པའི་དོན་དང་གོ་རིམས་དག་ནི་འདི་ཉིད་དུ་ཉེ་བར་བསྟན་ཟིན་པའི་ཕྱིར།ཡང་ཉེ་བར་བསྟན་པར་བྱ་བ་མ་ཡིན་པས་དེས་ན་མ་བྲིས་སོ།།བྱང་ཆུབ་སེམས་དཔའ་[^566K]སའི་གཞིའི་རྣལ་འབྱོར་གྱི་གནས་ལས་བྱང་ཆུབ་སེམས་དཔའི་[^567K]རིམ་པར་ཕྱེ་བ་སྟེ་བདུན་པ་རྫོགས་སོ།།།།སྡོམ་ནི།མོས་པ་མང་པོ་[^568K]ཉིད་དང་ནི།།ཆོས་ཚོལ་བ་དང་སྟོན་པ་དང་།།སྒྲུབ་པ་དང་ནི་དེ་བཞིན་དུ།།ལེགས་པར་གདམས་ངག་རྗེས་བསྟན་དང་།།ལུས་དང་ངག་དང་ཡིད་ཀྱི་[^569K]ལས།།ཐབས་དང་བཅས་པ་ཕྱི་མ་ཡིན།།ཞེས་བྱ་བ་ནི།ཇི་ལྟར་བསླབ་པའི་དབང་དུ་བྱས་པ་ཡིན་ལ།བྱང་ཆུབ་སེམས་དཔའ་[^570K]གང་ལ་བསླབ་པར་བྱ་བ་ནི་སྔར་བསྟན་ཟིན་ཏོ།།བསྡུས་པའི་དོན་སྟོན་པ་བདུན་པོ་འདི་དག་གི་བསྡུས་པའི་དོན་ནི།བདག་ཉིད་ཇི་ལྟར་སློབ་པ་དང་།གཞན་དག་ལ་ཡང་ཞེས་བྱ་བ་ནི་བསྡུས་པའི་དོན་ཏོ།།དེ་ལ་བདག་ཉིད་སློབ་པར་བྱེད་པ་ནི།བྱང་ཆུབ་སེམས་དཔའ་ཆོས་ཀྱིས་[^571K]རྗེས་སུ་འབྲང་བ་དང་།དད་པས་རྗེས་སུ་འབྲང་བའོ།།དེ་ལ་ཆོས་ཀྱིས་[^572K]རྗེས་སུ་འབྲང་བ་ནི་རྣམ་པ་གསུམ་དུ་སློབ་སྟེ།མོས་པ་མང་པོ་[^573K]ཉིད་ཀྱི་བསམ་པའི་རྒྱུན་ཉིད་དང་།སྦྱོར་བ་ཉིད་དང་།[^574K]ཆོས་ཚོལ་བ་ལ་སྦྱོར་བ་ཉིད་ལའོ།།དད་པས་རྗེས་སུ་འབྲང་བ་ནི་རྣམ་པ་བཞི་སྟེ།བདག་ཉིད་ཀྱིས་བསླབ་པའི་སྔར་ཆོས་ཀྱིས་[^575K]རྗེས་སུ་འབྲང་བ་ལ་བསྟན་པའི་བསླབ་པ་རྣམ་པ་གསུམ་དང་།བཞི་པ་གདམས་ངག་རྗེས་སུ་བསྟན་པ་འཛིན་པའོ།།གཞན་བསླབ་པ་ཡང་རྣམ་པ་གཉིས་ཏེ།གཞན་རྣམ་པ་གཉིས་ནི་ཞུགས་པ་དང་མ་ཞུགས་པ་ཞེས་བྱ་བའོ།།དེ་ལ་གཞན་ཞུགས་པ་དབང་པོ་རྣོན་པོ་ལ་བསྟན་པ་དང་།དད་པས་རྗེས་སུ་འབྲང་བ་ལ་བསྟན་ཅིང་གདམས་ངག་རྗེས་སུ་བསྟན་པའོ།།མ་ཞུགས་པ་རྣམས་ལ་ནི།ལུས་དང་ངག་དང་ཡིད་ཀྱི་ལས་དང་།[^576K]ཐབས་དང་བཅས་པ་ཞེས་བྱ་བ་སྟེ།དེ་ལ་དང་པོར་བདག་ཉིད་མོས་པ་ལ་སློབ་པར་བྱེད་དོ།།དེ་ནས་ནི་ཆོས་ཚོལ་ལོ།།དེ་ནས་ནི་བསྒྲུབ་[^577K]སྟེ།ཆོས་ཀྱིས་[^578K]རྗེས་སུ་འབྲང་བ་ནི་དེ་ལྟར་བདག་ཉིད་གང་དང་གང་ལ་སློབ་པ་དེ་ལ་གཞན་དག་ཀྱང་འཛུད་པར་བྱེད་དེ།བདག་ཉིད་ཀྱང་མོས་པ་ལ་སློབ་པར་བྱེད།ཆོས་ཚོལ་བར་བྱེད་ལ།གཞན་ཕ་རོལ་དག་ལ་ཡང་མོས་པ་བསྐྱེད་པར་[^579K]བྱ་བའི་དོན་དུ་ཆོས་སྟོན་པར་བྱེད་དོ།།བདག་ཉིད་ཀྱི་[^580K]སྒྲུབ་པར་བྱེད་ཅིང་གཞན་དག་གིས་ཀྱང་རྟོགས་པར་བྱ་བའི་ཕྱིར་གདམས་ངག་དང་རྗེས་སུ་བསྟན་པ་སྦྱིན་པ་སྟེ།དེ་ལྟར་རེ་ཞིག་ཞུགས་པ་རྣམས་ཀྱིའོ།།ཡང་མ་ཞུགས་པ་རྣམས་ལ་ནི་བདག་ཉིད་བསྒྲུབ་པ་[^581K]ལ་སློབ་པ་ནི་ལུས་དང་ངག་དང་ཡིད་ཀྱི་ལས་ཐབས་དང་བཅས་པ་ལ་སློབ་པར་བྱེད་པ་ཉིད་དོ།།གོ་རིམས་དེ་དག་གི་[^582K]བསྡུས་པའི་དོན་དེ་ལ།ཇི་ལྟར་ན་བྱང་ཆུབ་སེམས་དཔའི་མོས་པ་མང་བ་ཡིན་ཞེ་ན་ཞེས་བྱ་བ་ལ།འདིའི་བསྡུས་པའི་དོན་ནི་གང་ལ་མོས་པ་སྤྱད་པ་དང་གང་གིས་མོས་པ་ཞེས་བྱ་བའོ།།དད་པ་དང་དང་[^583K]བ་སྔོན་དུ་འགྲོ་བས་ཏེ།དད་པའི་མཚན་ཉིད་ནི་དང་བའོ།།ངེས་པ་གང་ལ་དེ་སྔོན་དུ་འགྲོ་བ་ཡོད་པ་ནི་རྒྱུ་དེས་ན་འདོད་པ་སྐྱེ་བར་འགྱུར་ལ།དེ་དང་ལྡན་པའི་མོས་པ་གང་ཡིན་ཞེ་ན།ངེས་པའི་དངོས་པོ་ལ་དེ་ཉིད་དུ་ངེས་པར་འཛིན་པའི་མཚན་ཉིད་དོ།།མོས་པའི་གནས་རྣམ་པ་བརྒྱད་ནི།དཀོན་མཆོག་དང་།ཡོན་ཏན་ལ་སོགས་པའི[^584K]།།མོས་པའི་གནས་བརྒྱད་པོ་མདོར་བསྡུས་པ་ནི།མཆོག་ལ་མོས་པ་དང་།ཟབ་ཅིང་རྒྱ་ཆེ་བ་ལ་མོས་པ་དང་།རྒྱུ་དང་འབྲས་བུའི་མཚན་ཉིད་ཅན་གྱི་ཚོགས་ལ་མོས་པ་དང་།ཐོབ་པར་བྱ་བ་ལ་མོས་པའོ།།སངས་རྒྱས་དཀོན་མཆོག་གི་ཡོན་ཏན་ལ་མོས་པ་ནི།ཐོབ་པར་བྱ་བ་ལ་མོས་པའོ།།སྒྲུབ་པའི་ཐབས་ནི་སྒྲུབ་པའི་ཆོས་ཐོབ་པའི་ཐབས་སུ་གྱུར་པ་ལེགས་པར་གསུངས་པའི་བསྟན་པའི་ཆོས་སོ།།རྣམ་གྲངས་དེ་ལས་གཞན་ཡང་གནས་ལ་མོས་པ་བསྟན་པ་དང་།དེའི་རབ་ཏུ་དབྱེ་བ་ལ་མོས་པ་སྟེ།འདི་ལྟར་མདོར་བསྡུས་པ་གཞན་གནས་ལ་མོས་པས་བསྟེན་པ་དང་།རབ་ཏུ་དབྱེ་བ་ལ་བརྟེན་པའོ།།འདི་ལྟར་མདོར་བསྡུས་པ་གཞན་ཡང་དཀོན་མཆོག་གསུམ་གྱི་ཡོན་ཏན་དང་།དེའི་རབ་ཏུ་དབྱེ་བ་ལ་བརྟེན་པའོ།།དེ་ལས་གཞན་ཡང་བསྟན་པ་[^585K]རྣམ་པ་བདུན་ཏེ།ཇི་ལྟར་བྱས་ནས་ཤེ་ན་སངས་རྒྱས་དང་ཆོས་དང་དགེ་འདུན་གྱི་ཡོན་ཏན་ལ་མོས་པ་[^586K]བྱས་པ།སངས་རྒྱས་དང་བྱང་ཆུབ་སེམས་དཔའི་མཐུ་ལ་མོས་པ་དང་།ཆོས་ཀྱི་ཡོན་ཏན་ལ་མོས་པ་བྱས་པ།དེ་ཁོ་ནའི་དོན་ལ་མོས་པ་སྟེ།དོན་དམ་པའི་ཆོས་ཡིན་པ་ཉིད་ཀྱིས་དེ་ཁོ་ནའི་དོན་ཏོ།།དགེ་འདུན་གྱི་ཡོན་ཏན་ལ་མོས་པའི་སྟོབས་ཉིད་ཀྱིས་རྒྱུ་དང་འབྲས་བུ་ལ་མོས་པ་སྟེ།རྒྱུ་འདི་ལས་འབྲས་བུ་འདི་འཐོབ་པོ་ཞེས་བྱ་བའོ།།ལམ་རབ་ཏུ་བསྒོམ་པ་[^587K]ཉིད་ཀྱིས་བྱང་ཆུབ་སེམས་དཔའ་གནས་སྐབས་ཀྱི་ཐོབ་པར་བྱ་བ་ལ་མོས་པ་སྟེ།སངས་རྒྱས་དཀོན་མཆོག་གི་ཡོན་ཏན་ལ་མོས་པ་ལས་རབ་ཏུ་བྱུང་བའོ།ཆོས་དཀོན་མཆོག་གི་ཡོན་ཏན་ལ་མོས་པ་ལས་བྱུང་བ་ནི་ཐོབ་པར་བྱ་བའི་ཐབས་ལ་མོས་པའོ།།འདིར་ཐོབ་པའི་ཐབས་ནི་སྒྲུབ་པའི་ཆོས་ཏེ།བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་དོ།།ལེགས་པར་གསུངས་པ་ལ་མོས་པ་ནི།ཆོས་དཀོན་མཆོག་གི་ཡོན་ཏན་ལ་མོས་པ་[^588K]བྱས་པ་ཉིད་དེ།བསྟན་པའི་ཆོས་ལ་ཆོས་ཞེས་བྱས་[^589K]ནས་སོ།།མོས་པ་ལ་གོམས་པ་ལན་མང་དུ་བྱེད་པ་དང་ཞེས་བྱ་བ་ནི།ཇི་སྲིད་བཟོད་པ་ཆེན་པོ་མ་བསྐྱེད་ཀྱི་[^590K]བར་དུའོ།།བཟོད་པ་དྲག་པོ་ཡོད་པ་ནི་ལྷག་པའི་བསམ་པ་དག་པ་[^591K]ཉེ་བར་གནས་པའི་གནས་སྐབས་སུ[^592K]།རྒྱུ་དང་འབྲས་བུ་ཡང་དག་པར་སྟོན་པའི་རྣམ་པ་ཞེས་བྱ་བ་ལ།ཡང་དག་པར་[^593K]ཞེས་བྱ་བ་ནི།ཕྱིན་ཅི་མ་ལོག་པའོ།།རྒྱུ་དང་འབྲས་བུ་ནི་རྗེས་སུ་མཐུན་པ་ཞེས་བྱ་བའི་དོན་ཏོ།།བྱས་པ་ཆུད་མི་ཟ་ཞིང་བསལ་བར་[^594K]བྱེད་ཅེས་བྱ་བ་ལ།བྱས་པའི་ལས་རྣམས་ཀྱིས་ངེས་པར་འབྲས་བུ་སྦྱིན་པའོ།།མ་བྱས་པ་དང་ཕྲད་པར་མི་འགྱུར་བ་ཞེས་བྱ་བ་ནི།མ་བྱས་པའི་ལས་རྣམས་ལས་[^595K]འབྲས་བུ་འབྱུང་བར་མི་འགྱུར་བའོ།།ཕ་རོལ་ཀླན་ཀ་ཚོལ་བ་བརྗོད་པའི་ཡོན་ཏན་སྟོན་པའི་རྣམ་པ་དང་ཞེས་བྱ་བ་ནི།ཀླན་ཀ་ཚོལ་བ་ཞེས་བྱ་བ་ལ།འདིར་ཉེ་བར་[^596K]ཞེས་བྱ་བའི་སྒྲ་ནི་ཉེ་བར་བསྒྱུར་བའམ་བརྙས་པ་སྟེ།འདི་ལྟར་ཉེས་པ་བརྗོད་ཅིང་རྒོལ་བ་དང་།སྐྱོན་ནས་བརྗོད་ཅིང་ཉེ་བར་བརྗོད་པའམ།གཞན་དག་ལ་བརྙས་པའི་ཚིག་གིས་སྐྱོན་ནས་བརྗོད་ཅིང་སྨྲས་པའོ།།དེ་ཉིད་ནི་ཕན་ཡོན་ཏེ།དེས་སྟོན་པའི་རྣམ་པའོ།།འདི་ལྟ་བུ་[^597K]སྨྲ་བ་ལས་ཞེས་བྱ་བ་ལ།གཞན་ལས་འོས་པ་ནི་འདི་ལྟ་བུ་སྨྲས་པའོ[^598K]།།དེ་ལྟ་བུ་ལས་ཐར་པ་ནི་དེ་ལྟ་བུ་སྨྲ་བ་ལས་ཐར་པའོ།།དེ་ཉིད་ནི་ཕན་ཡོན་ཏེ།གཞན་དག་གི་སྨྲས་པ་[^599K]ནི་སྐྱོན་འདི་དང་འདི་ལྟ་བུ་ཞེས་བྱ་བའི་དོན་ཏོ།།སྐད་ཀྱི་དབྱིངས་ཀྱི་ངོ་བོ་སྒྲུབ་པ་རྣམ་པར་གཞག་པ་སྟོན་པའི་རྣམ་པ་ཞེས་བྱ་བ་ལ།དབྱིངས་ཀྱི་ངོ་བོ་རྣམ་པར་གཞག་པ་ནི་དབྱིངས་ཀྱི་ངོ་བོ་རྣམ་པར་གཞག་པ་སྟེ།དབྱིངས་ཀྱི་[^600K]ངོ་བོ་འདི་ཞེས་རྣམ་པར་གཞག་པ་དེ་[^601K]སྟོན་པའི་རྣམ་པའོ།།ཚིག་ལེགས་པར་སྦྱར་བ་ནི་ལེགས་པར་སྦྱར་བའི་བརྗོད་པ་སྟེ།ཕན་ཡོན་ནོ།།དབྱངས་སམ་ཡི་གེ་ཉམས་པ་དང་ལྡན་པའི་སྔགས་ཀྱིས་ནི།ཉམས་པས་དོན་མི་འགྲུབ་སྟེ།ངག་གི་རྡོ་རྗེ་དེས་སྒྲུབ་པ་པོ་[^602K]ཉིད་ཉམས་པར་བྱེད་དོ།།དེ་སྟོན་པའི་རྣམ་པ་ནི་ལེགས་པར་སྦྱར་བའི་ཐབས་ཀྱིས་ཏེ།འདི་ལྟ་བུའི་ཕན་ཡོན་སྟོན་པའི་རྣམ་པའོ།།ནད་ལ་མཁས་པ་སྟོན་པའི་རྣམ་པ་དང་ཞེས་བྱ་བ་ལ།ནད་འདིའི་མིང་ནི་འདིའོ་ཞེས་བྱ་བར་ནད་དེ་ལ་མཁས་པའོ།།ནད་ཅི་ལས་བྱུང་བ་ལ་མཁས་པ་སྟོན་པའི་རྣམ་པ་དང་ཞེས་བྱ་བ་ལ།འདི་ལས་ཀུན་དུ་བྱུང་བས་[^603K]ན་ནད་ཀུན་དུ་སློང་བ་ནི་ནད་ཅི་ལས་བྱུང་བའོ།།དེ་ལ་མཁས་པ་སྟེ།མི་འཕྲོད་པ་འདི་ལས་ནད་འདི་བྱུང་[^604K]ངོ་ཞེས་བྱ་བར་ཤེས་པའོ།།ནད་བྱུང་བ་བསལ་བ་[^605K]ལ་མཁས་པ་སྟོན་པའི་རྣམ་པ་དང་ཞེས་བྱ་བ་ལ།འདིར་སེལ་བར་བྱེད་པས་ན་བསལ་བ་སྟེ།ནད་བསལ་བའོ།།དེ་ལ་མཁས་པ་ནི་སྨན་འདིས་སོས་པར་བྱེད་དོ་ཞེས་བྱ་བར་ཤེས་པའོ།།ཡང་ན་བསལ་བར་བྱ་བ་ནི་བསལ་བ་སྟེ།ཉེ་བར་ཞི་བར་བྱ་བ་ཞེས་བྱ་བའི་དོན་ཏོ།།ནད་ཉེ་བར་ཞི་བར་བྱ་བ་ཡིན་པས།ནད་རབ་ཏུ་ཞི་བ་ཉིད་དོ།།རང་རང་གི་བཟོ་དང་ལས་ཀྱི་གནས་གྲུབ་པའི་འབྲས་བུ་ཡོངས་སུ་གྲུབ་པ་སྟོན་པའི་རྣམ་པ་ཞེས་བྱ་བ་ལ།རང་རང་གི་བཟོ་དང་ལས་ཀྱི་གནས་སྒྲུབ་པ་སྟེ།འབྲས་བུ་འདི་ཡོངས་སུ་གྲུབ་པ་[^606K]ནི་འདི་ལས་ཡོངས་སུ་སྒྲུབ་པའོ[^607K]།།ཞེས་སྟོན་པའི་རྣམ་པའོ།།ཕྱིན་ཅི་མ་ལོག་པའི་རྒྱུ་རྣམ་པར་གཞག་པ་དང་།རྒྱུ་ཐམས་ཅད་བསྡུས་པ་ཞེས་བྱ་བ་ལ།རྒྱུ་རྣམས་ཇི་ལྟར་ཡོད་པ་ཉིད་དང་།ཇི་སྙེད་ཡོད་པ་ཉིད་དེ་སེམས་ཅན་གྱི་འཇིག་རྟེན་ལས་བརྩམས་ནས་ཀུན་ནས་ཉོན་མོངས་པའམ་རྣམ་པར་བྱང་བ་དག་གོ།།འཇིག་རྟེན་པའི་ཡང་དེ་དག་ཏུ་ལོ་ཐོག་ལ་སོགས་པ་[^608K]སྣོད་ཀྱི་འཇིག་རྟེན་གྱི་དབང་དུ་བྱས་ནས།ལྷན་ཅིག་བྱེད་པས་དེ་ཀུན་ནས་བསླང་བའི་རྩི་ལ་སོགས་པ་དག་གོ།།མིང་དང་ཞེས་བྱ་བ་ལ་སྐྱེས་པ་[^609K]དང་རྟ་ཞེས་བྱ་བ་ལ་སོགས་པའོ།།མིང་[^610K]སྔོན་དུ་འགྲོ་བའི་འདུ་ཤེས་ཞེས་བྱ་བ་དང་།འདུ་ཤེས་སྔོན་དུ་འགྲོ་བའི་བརྗོད་པ་ཞེས་བྱ་བ་ལ།འདི་ནི་སྐྱེས་པ[^611K]།འདི་ནི་རྟ་ཞེས་བྱ་བའི་གཞན་གོ་བར་བྱེད་པའི་ཐ་སྙད་དོ།།ཆོས་དེ་དང་[^612K]དེ་དག་གི་རྗེས་སུ་ཐ་སྙད་འདོགས་པའི་རྒྱུ་སྟེ།རྗེས་སུ་ནི་ཉེ་བར་སྒྱུར་བའམ[^613K]།གོམས་པ་ལས་[^614K]རྗེས་སུ་ཐ་སྙད་བྱེད་པ་སྟེ།གོམས་པ་ཉིད་ལས་ཐ་སྙད་དུ་བྱེད་པའོ།།ལག་པ་ལ་[^615K]ལྟོས་ནས་ནི་ལེན་པ་ཡོད་པ་ཉིད་དོ།།བཀྲེས་པ་དང་སྐོམ་པ་ལ་[^616K]ལྟོས་ནས་ནི་ཟས་དང་སྐོམ་ལེན་ཏོ།།རང་གི་འབྲས་བུ་ཐ་མའི་བར་ཏེ།རང་གི་འབྲས་བུ་ཐ་མའི་བར་དུའོ།།[^617K]རང་གི་འབྲས་བུ་ནི་མྱུ་གུའོ།གང་གི་རྗེས་ཐོགས་ལ་གང་བྱུང་བ་ནི་འབྲས་བུ་སྟེ།དེ་ནི་ཡང་ས་བོན་ལས་འགྲུབ་པའི་འབྲས་བུ་སྟེ།མྱུ་གུ་ནི་ས་བོན་གྱིས་འཕངས་པ་ཞེས་བྱ་བ་སྟེ།འཕངས་པའི་འབྲས་བུ་ཡིན་ནོ།།རྣམ་པ་སྣ་ཚོགས་རྣམ་པ་ཐ་དད་པ་ཞེས་བྱ་བ་ལ།སྣ་ཚོགས་ནི་ཐ་དད་པར་[^618K]རིས་མི་མཐུན་པ་རིང་བའི་རིགས་ཉིད་དོ།།ཐ་དད་པའི་རྒྱུ་ཉིད་ནི་རྣམ་པ་ཐ་དད་ཅིང་རིགས་ཐ་དད་པ་ཉིད་དོ།།སོ་སོར་ངེས་པ་ཞེས་བྱ་བ་ནི་ཡུན་[^619K]རིང་བ་ཉིད་དམ།ལྟོས་པ་མེད་པའོ།།ལྟོས་པ་ཡིན་པས་ལྟོས་པ་སྟེ།དེ་ཉིད་རྒྱུའོ།།འདིས་ཡོངས་སུ་འཛིན་པས་ན་ཡོངས་སུ་འཛིན་[^620K]ལ།དེ་ཉིད་ནི་རྒྱུའོ།།འགྲུབ་པའི་རྒྱུ་ཞེས་བྱ་བ་ལ།།འདི་མངོན་པར་གྲུབ་པར་[^621K]བྱ་བས་ན་མངོན་པར་འགྲུབ་པ་སྟེ།དེ་ཉིད་ནི་རྒྱུའོ།།ཡང་ན་མངོན་པར་འགྲུབ་པར་བྱེད་པ་ནི།མངོན་པར་འགྲུབ་པ་ཡིན་ལ།དེའི་རྒྱུའོ།།འདྲེན་པར་བྱེད་པས་ནི་འདྲེན་པ་སྟེ།དེ་ཉིད་ནི་རྒྱུའོ།།ལྷག་པར་བསྡམས་ཤིང་མཆོག་ཏུ་དགའ་བས་བསྡམས་པས་སོ་སོར་ངེས་པ་སྟེ།སོ་སོར་ངེས་པའི་རྒྱུ་ནི་སོ་སོར་ངེས་པའི་རྒྱུའོ།།ལྷན་ཅིག་བྱེད་པའི་ངང་ཚུལ་གང་ལ་ཡོད་པ་དེ་ནི་ལྷན་ཅིག་བྱེད་པ་སྟེ།ལྷན་ཅིག་ཏུ་བྱེད་པའི་རྒྱུ་ནི་ལྷན་ཅིག་བྱེད་པའི་རྒྱུའོ།།འདིས་མི་མཐུན་པར་བྱེད་པས་ན་མི་མཐུན་པ་སྟེ།མི་མཐུན་པ་དེ་ཉིད་ནི་རྒྱུ་སྟེ།མི་མཐུན་པའི་རྒྱུའོ།།ཚིག་གི་མི་མཐུན་པ་དང་།དེ་བཞིན་དུ་རིགས་པ་དང་མི་མཐུན་པ་དང་།ལྷན་ཅིག་ཏུ་[^622K]མི་གནས་པའི་མཚན་ཉིད་ཀྱི་མི་མཐུན་པ་དང་།མི་འཕྲོད་པའི་མི་མཐུན་པ་དང་ཞེས་བྱ་བ་ལ།རབ་ཏུ་མི་མཐུན་པ་དང་།ཤིན་ཏུ་རབ་ཏུ་མི་མཐུན་པ་དང་།ཤིན་ཏུ་ཆེར་མི་མཐུན་པ་དང་།རྣམ་པར་མི་མཐུན་པ་དང་།རྣམ་པར་མི་མཐུན་པའི་མཚན་ཉིད་ཅན་གྱི་འགལ་བ་ནི་རབ་ཏུ་རྣམ་པར་མི་མཐུན་པའོ།།མི་མཐུན་པའི་ཕྱོགས་དང་གཉེན་པོའི་ཕྱོགས་ཀྱི་མི་མཐུན་པ་ཞེས་བྱ་བ་ལ།རྣམ་པར་སྨད་པས་ངན་པའི་ཕྱོགས་ནི་མི་མཐུན་པའི་ཕྱོགས་སོ།།གཉེན་པོའི་ཕྱོགས་ཞེས་བྱ་བ་ལ།འདིར་རབ་ཏུ་མངོན་པར་ཕྱོགས་ནས་ཡང་དག་པར་འབྱུང་བའམ།ཡང་དག་པ་ལ་མངོན་དུ་ཕྱོགས་པའི་ཕྱོགས་ནི་གཉེན་པོའི་ཕྱོགས་སོ།།གཉེན་པོའི་ཕྱོགས་དང་མི་མཐུན་པའི་ཕྱོགས་ནི་གཉེན་པོའི་ཕྱོགས་དང་མི་མཐུན་པའི་[^623K]ཕྱོགས་ཏེ།དེའི་མཚན་ཉིད་ཅན་གྱི་མི་མཐུན་པ་ནི་མི་མཐུན་པ་དང་གཉེན་པོའི་ཕྱོགས་ཀྱི་མི་མཐུན་པའོ།།སྐབས་འབྱེད་པ་ནི་ཡུལ་གྱི་ཆ་ནི་སྐབས་ཡིན་ལ།དེ་སྦྱིན་པ་སྟེ།སྔ་མ་སྐྱེས་པ་རྣམས་ཀྱི་སྐབས་སྦྱིན་པ་ནི་སྔ་མ་སྐྱེས་པ་རྣམས་ཀྱི་[^624K]སྐབས་འབྱེད་པ་སྟེ།དེས་ཡོངས་སུ་ཟིན་པའོ།།འབྱུང་བར་འགྱུར་བ་ནི་རིགས་མི་གཅིག་པའི་སེམས་བསྐྱེད་པའོ[^625K]།།འཇུག་པར་འགྱུར་བ་ནི་རྒྱུན་དང་འདྲ་བའི་སེམས་འབྱུང་བའོ།།གང་དག་གིས་ཞེས་བྱ་བ་ལ་སོགས་པ་ལ།འཇིག་རྟེན་ན་འབྲུ་ཁོ་ན་ངེས་པར་གཟུང་བ་ནི་འཇིག་རྟེན་གྱི་དངོས་པོ་དཔག་ཏུ་མེད་པ་ཡོད་པ་ཡིན་ན་ཡང་ཉེ་བར་མཚོན་པར་བསྟན་པའི་དོན་ཏོ།།ཀུན་ནས་ཉོན་མོངས་པ་དང་།རྣམ་པར་བྱང་བའི་དབང་དུ་བྱས་ནས་རྟེན་ཅིང་འབྲེལ་པར་འབྱུང་བ་ཐམས་ཅད་ཅེས་བྱ་བ་ནས་བརྩམས་ཏེ།ཡུལ་གྱི་རོ་མྱང་བ་ལ་ལྟོས་ནས་སྲིད་པའི་ཡན་ལག་ཅེས་བྱ་བའི་བར་ཏེ།ཀུན་ནས་ཉོན་མོངས་པ་ཐམས་ཅད་ཀྱི་རོ་མྱང་བའི་རྒྱུ་ཡིན་པའི་ཕྱིར་རོ།།ཚེ་འདི་ལ་སྐྱེས་ཤིང་བྱུང་བའི་ཞེས་བྱ་བ་དང་།མཐོང་བའི་ཆོས་རྣམས་ཀྱི་ས་བོན་ཞེས་བྱ་བ་དང་།སྐྱེ་བ་གཞན་གྱི་ཞེས་བྱ་བ་ལ།[^626K]།སྐྱེས་ནས་མྱོང་བར་འགྱུར་བའམ།ལན་གྲངས་གཞན་ལ་མྱོང་བར་འགྱུར་བའི་མ་རིག་པ་ལ་སོགས་པའོ།།རང་རང་གི་ས་བོན་ཞེས་བྱ་བ་ལ།ཀུན་གཞིའི་[^627K]རྣམ་པར་ཤེས་པའི་གནས་དང་།མ་རིག་པའི་ས་བོན་ལས་མ་རིག་པ་ལ་སོགས་པ་མཐོང་བའི་ཆོས་བསྒྲུབ་པའི་[^628K]རྒྱུ་ཉིད་དོ།།དེ་ལས་གཞན་པ་མ་རིག་པ་ལ་སོགས་པ་སྲིད་པའི་མཐར་ཐུག་པ་ཞེས་བྱ་བ་ལ།མ་རིག་པའི་རྐྱེན་གྱིས་འདུ་བྱེད།འདུ་བྱེད་ཀྱི་རྐྱེན་གྱིས་[^629K]རྣམ་པར་ཤེས་པ་ཞེས་བྱ་བ་ལ་སོགས་པའི་རིམ་གྱིས་སོ།།རང་གི་ས་བོན་རྣམས་དང་བཅས་པ་ཞེས་བྱ་བ་ནི་ས་བོན་གང་ཡིན་པ་ཀུན་གཞིའི་[^630K]རྣམ་པར་ཤེས་པ་དང་།སྲིད་པའི་ཡན་ལག་གང་ཡིན་པ་དང་།མཐོང་བའི་ཆོས་ལ་མ་རིག་པ་ལ་སོགས་པ་འབྱུང་བའོ།།མེད་པ་ཞེས་བྱ་བ་ནི་ཕྱོགས་གཅིག་མ་ཚང་བའོ།།བྲལ་བ་ཉིད་ཅེས་བྱ་བ་ནི་ཐམས་ཅད་ནས་མེད་པ་ཉིད་དོ།།ཀུན་ནས་ཉོན་མོངས་པའི་ཕྱོགས་དེ་ལྟར་བསྟན་ནས།རྣམ་པར་བྱང་བའི་ཕྱོགས་ཞེས་བྱ་བ་ལ།དྲན་པ་ཉེ་བར་གཞག་པ་ལ་སོགས་པའི་ཕྱོགས་ཏེ།འགོག་པ་མྱ་ངན་ལས་འདས་པ་ཞེས་བྱ་བ་ལ།མ་རིག་པ་འགགས་པས་འདུ་བྱེད་འགག་[^631K]ཅེས་བྱ་བ་ནས།སྐྱེ་བ་འགགས་པས་རྒ་ཤི་འགག་ཅེས་བྱ་བའི་བར་དུའོ།།འདུ་བྱེད་ཀྱི་ཉེས་དམིགས་ལ་ལྟོས་ནས་ཞེས་བྱ་བ་ནི།ཐམས་ཅད་ཀྱི་ཉེས་དམིགས་མཐོང་བ་ནི་རྣམ་པར་བྱང་བའི་རྒྱུ་ཡིན་པའི་ཕྱིར་དེའི་ཞེས་བྱ་བ་སྨོས་པ་ཡིན་ནོ།།གང་ཟག་རིགས་ལ་གནས་པའི་ཞེས་བྱ་བ་ལ་རིགས་ལ་གནས་པ་ནི་རིགས་ཀྱིས་བསྡུས་པ་ཞེས་བྱ་བ་ལ་སོགས་པ་སྟེ།རིགས་ཞེས་བྱ་བ་ནི་ཐེག་པ་གསུམ་གྱིས་[^632K]མྱ་ངན་ལས་འདའ་བའི་[^633K]ས་བོན་དེས་བསྡུས་པ་ཡིན་ཏེ།ས་བོན་དེས་[^634K]བྱང་ཆུབ་སེམས་དཔའ་དེའི་རྒྱུད་ལ་བྱང་ཆུབ་ཀྱི་ཕྱོགས་ཀྱི་ས་བོན་རྣམས་སྐྱེད་པར་བྱེད་དོ།།སྔོན་གྱི་ལས་དང་མཐུན་པར་ཕྱིས་འབྲས་བུའི་རྗེས་སུ་འཇུག་པ་ཞེས་བྱ་བ་ལ།འདི་ལྟ་སྟེ་སྲོག་གཅོད་པ་ཀུན་དུ་བསྟེན་པ་[^635K]དང་།མང་དུ་གོམས་པས་ངན་སོང་དུ་སྐྱེ་བ་ནི་རྣམ་པར་སྨིན་པའི་འབྲས་བུ་སྟེ།དེ་གལ་ཏེ་མིར་སྐྱེས་ན་ཡང་ཚེ་ཐུང་བར་འགྱུར་རོ་ཞེས་བྱ་བ་ལ་སོགས་པའོ[^636K]།།དེ་ལྟར་དབང་པོ་ཉི་ཤུ་རྩ་གཉིས་པོ་ཐམས་ཅད་ཀྱི་སོ་སོའི་དབང་གིས་ཞེས་བྱ་བ་ལ།ཀུན་ནས་ཉོན་མོངས་པའི་བདག་པོ་ཚོར་བའི་དབང་པོ་ལྔ་པོ་རྣམས་དང་།འཇིག་རྟེན་པའི་རྣམ་པར་བྱང་བའི་[^637K]བདག་པོ་དད་པ་ལ་སོགས་པའི་དབང་པོ་ལྔ་པོ་[^638K]རྣམས་དང་།འཇིག་རྟེན་ལས་འདས་པའི་རྣམ་པར་བྱང་བའི་བདག་པོ་མི་ཤེས་པ་ཀུན་ཤེས་པར་བྱེད་པའི་དབང་པོ་ལ་སོགས་པ་གསུམ་པོ་དག་གོ།།ཁེངས་པའི་ཀུན་ནས་ཉོན་མོངས་པ་དང་བྲལ་བ་དང་།ཁྱད་[^639K]དུ་གསོད་པའི་ཀུན་ནས་ཉོན་མོངས་པ་དང་བྲལ་བ་དང་།ཞུམ་པའི་ཀུན་ནས་ཉོན་མོངས་པ་དང་བྲལ་[^640K]ཞེས་བྱ་བ་ལ།གསུམ་པོ་འདི་དག་མདོར་བསྡུ་ན་བདག་ཏུ་ང་རྒྱལ་མང་བས་བྱས་པ་ནི་ཁེངས་པའོ།།གཞན་དག་ལ་ཡང་ཡོད་པར་མི་འཛིན་པས་བྱས་པ་ནི་ཁྱད་དུ་གསོད་པའི་ཀུན་ནས་ཉོན་མོངས་པའོ།།བདག་ཉིད་ལ་བརྙས་པས་བྱས་པ་ནི་ཞུམ་པའི་ཀུན་ནས་ཉོན་མོངས་པའོ།།དུས་སུ་ཞེས་བྱ་བ་[^641K]ཇི་ལྟ་བུ་ཞེ་ན།སྨྲས་པ།རྗེས་སུ་ཞེས་བྱ་བ་ལ་སོགས་པའོ།།ཇི་ལྟ་ཞེ་ན་བཀུར་སྟི་བྱེད་པ་དང་[^642K]ཞེས་བྱ་བ་ལ་སོགས་པའོ།།ཐམས་ཅད་ལ་སྟོན་ཅིང་ཞེས་བྱ་བ་ལ།ཇི་ལྟ་[^643K]ཞེ་ན།རྒྱུན་མི་འཆད་པར་ཐམས་ཅད་སྟོན་པ་ཞེས་བྱ་བའོ།།ཇི་ལྟ་[^644K]ཞེ་ན།ཚིག་དང་ཡི་གེ་གོ་རིམས་བཞིན་དུ་ཞེས་བྱ་བ་ལ་སོགས་པའོ།།ཇི་ལྟར་རྗེས་སུ་མཐུན་པའི་དོན་དང་བཅས་པ་ཞེས་བྱ་བ་ལ་སོགས་པ་ལ།ཇི་ལྟར་དགའ་བར་བྱེད་པ་ཡིན་ཞེ་ན།དེ་བསྟན་པར་བྱ་བ་ལ་བསྟན་པས་སོ།།ཇི་ལྟར་འདོད་པར་བྱེད་པ་ཡིན་ཞེ་ན།དགོད་པར་བྱ་བ་རྣམས་སྐུལ་[^645K]ཞིང་བཀོད་པས་སོ།།ཇི་ལྟར་མགུ་བར་བྱེད་ཅེ་ན།གཟེངས་[^646K]བསྟོད་པར་བྱ་བ་རྣམས་གཟེངས་[^647K]བསྟོད་ནས་སོ།།ཇི་ལྟར་སྤྲོ་བར་བྱེད་པ་དང་།སྨ་མི་འབེབས་པ་ཡིན་ཞེ་ན།ཡང་དག་པར་དགའ་བར་བྱ་བ་རྣམས་ཡང་དག་པར་དགའ་བར་བྱེད་པས་སོ།།ཇི་ལྟར་རིག་པ་[^648K]ཡིན་ཞེ་ན།མངོན་སུམ་ལ་སོགས་པས་སོ།།ཇི་ལྟར་འཚམ་པ་ཡིན་ཞེ་ན།བདེ་འགྲོར་འགྲོ་བ་དང་རྗེས་སུ་མཐུན་པའོ[^649K]།།ཇི་ལྟར་མ་འདྲེས་པ་ཡིན་ཞེ་ན།མ་འདྲེས་པར་གྱུར་ནས་ཀྱང་གོ་མི་དཀའ་ཞིང་མྱུར་དུ་འཇུག་པར་སླ་བའོ།།ཇི་ལྟར་ཆོས་དང་ལྡན་པ་ཡིན་ཞེ་ན།འཕགས་པའི་བདེན་པ་བཞི་དང་།རྗེས་སུ་མཐུན་པའོ།།ཇི་ལྟར་ན་འཁོར་བ་[^650K]ཇི་ལྟ་བ་ཡིན་ཞེ་ན།ཐམས་ཅད་ལ་འཚམ་པའོ།།ཇི་ལྟར་བྱམས་པའི་སེམས་ཡིན་ཞེ་ན།གནོད་པ་བྱེད་པ་ལ་སོགས་པ་ལ་ཡང་ངོ་།།ཇི་ལྟར་ཕན་པའི་སེམས་ཡིན་ཞེ་ན།ཉེས་པར་བྱེད་པ་[^651K]སྤྱོད་པ་ལའོ།།ཇི་ལྟར་སྙིང་བརྩེ་བའི་སེམས་ཡིན་ཞེ་ན།བདེ་བ་ཉིད་དང་སྡུག་བསྔལ་བ་ལ་སོགས་པ་ལའོ།།ཇི་ལྟར་བདག་ལ་མི་བསྟོད་ཅིང་གཞན་ལ་མི་སྨོད་པ་ཡིན་ཞེ་ན།ཕྲག་དོག་ལ་མི་གནས་པ་ལ་སོགས་པའོ།།ཇི་ལྟར་རྙེད་པ་དང་བཀུར་སྟི་ལ་མི་གནས་པ་ཡིན་ཞེ་ན།ཟང་ཟིང་མེད་པའི་སེམས་ལ་སོགས་པའོ།།ཆོས་གང་དག་ལུས་ལ་སོགས་པ་དག་ལ་བཀག་པ་དེ་དག་ཡོངས་སུ་སྤོང་བ་སྟེ།གང་དག་ལུས་ལ་སོགས་པ་ལ་མ་གནང་བ་[^652K]རབ་ཏུ་བཀག་པ་དེ་དག་གོ།།རྗེས་སུ་སྒྲུབ་པ་ནི་སྔར་ཐོབ་པ་ལ་[^653K]ཇི་ལྟ་བ་བཞིན་དུའོ།།གཅིག་པུ་དབེན་པར་སོང་སྟེ་ཞེས་བྱ་བ་ནི་དབེན་པའི་གནས་སུ་སོང་བའོ།།ཐོག་མ་ཁོ་ནར་བསམ་པར་བྱ་བ་མ་ཡིན་པའི་གནས་རྣམས་སྤངས་ནས།ཆོས་རྣམས་བསམ་པ་བརྩོན་པར་[^654K]བྱེད་དེ་ཞེས་བྱ་བ་ལ།བསམ་པ་ཞེས་བྱ་བ་ནི་ཇི་ལྟར་མཐོང་ཞིང་ཆུབ་པར་བྱས་པ་དང་།ཡོངས་སུ་བརྟགས་པ་སྟེ།བསམ་པར་ནུས་པ་དང་།བསམ་པར་འོས་པ་ནི་བསམ་པར་བྱ་བའོ།།བསམ་པར་བྱ་བ་མ་ཡིན་པ་ནི་མི་བསམ་པ་སྟེ།དེའི་མི་མཐུན་པའི་ཕྱོགས་སུ་གྱུར་པ་[^655K]བསམ་པར་མི་ནུས་པ་དང་།བསམ་པར་མི་འོས་པའོ།།གནས་གང་ལ་ཡིན་ན་ཆོས་རྣམས་བསམ་པ་ལས་རྩོམ་པར་བྱེད་དེ།རྒྱས་པར་བསམ་པ་ཞེས་བྱ་བའི་དོན་ཏོ།།རྟག་ཏུ་གུས་པར་བྱེད་པའི་སྦྱོར་བ་སེམས་པས་རྟག་ཏུ་གུས་པར་བྱེད་པའི་སྦྱོར་བའི་མི་མཐུན་པའི་ཕྱོགས་ནི་ལྷོད་ལ།དེའི་གཉེན་པོའི་ཕྱོགས་ནི་ལྷོད་པར་མི་བྱེད་དོ།།སྤྱོད་པར་[^656K]བྱེད་ཅིང་ཞེས་བྱ་བ་ནི་འདི་ལྟར་རིགས་ལ་འདི་ལྟར་ནི་མི་རིགས་པའོ་ཞེས་རྗེས་སུ་ཞུགས་ཤིང་དེ་ལྟར་སྦྱོར་བའོ།།ནག་པོ་བསྟན་པ་དང་ཆེན་པོ་བསྟན་པ་རྣམས་ཀྱང་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ་ཞེས་བྱ་བ་ནི།གང་མདོ་སྡེ་ལ་འཇུག་ཅིང་འདུལ་བ་ལ་སྣང་ལ།ཆོས་ཉིད་དང་མི་འགལ་བ་དེ་ནི་ཆེན་པོ་བསྟན་པ་ཡིན་ལ།དེ་ལས་བཟློག་པ་ནི་ནག་པོ་བསྟན་པའོ།།ཐོག་མ་འཇུག་པ་ནས་ཞེས་བྱ་བ་ནི་སྔོན་མ་ཞུགས་པར་སེམས་པ་ལས་[^657K]འཇུག་པ་ནི་ཐོག་མ་འཇུག་པའོ།།རྨོངས་པར་མི་འགྱུར་ཞེས་བྱ་བ་ནི་བསམ་པར་མི་ནུས་པའི་[^658K]སེམས་པའོ།།སེམས་གཡེང་བར་འགྱུར་ཞེས་བྱ་བ་ནི་བསམ་པར་མི་འོས་པ་མི་སེམས་པའོ།།སྔོན་མ་རྟོགས་པའི་[^659K]དོན་ཁོང་དུ་ཆུད་ཅིང་ཐོབ་པར་འགྱུར་བའམ།ཐོས་པ་སྔོན་དུ་འགྲོ་བས་རྟོགས་པ་ནི་མངོན་པར་ཤེས་པའམ།སྔར་མ་ཐོབ་པ་ཐོབ་པས་[^660K]ན་དེ་དག་གཉི་ག་རྟོགས་ཤིང་ཐོབ་པ་སྟེ།རིམ་པ་བཞིན་དུ་དེས་ཤེས་པ་རབ་ཏུ་ཐོབ་པ་ཞེས་བྱ་བ་ལ་སོགས་པས་ཆུད་ཟ་བར་མི་འགྱུར་ཏེ་བརྗེད་པར་[^661K]མི་འགྱུར་ཞེས་བྱ་བ་དེ་གཉི་ག་ཉིད་ལ་གོ་རིམས་བཞིན་ནོ།།གཞན་གྱི་དྲིང་མི་འཇོག་པ་ཞེས་བྱ་བ་ནི་གཞན་ལ་མི་ལྟོས་པ་ཞེས་བྱ་བའི་དོན་ཏོ།།མ་སྨས་ཤིང་མི་[^662K]ཉམས་པར་ཏེ།མ་འོངས་པ་དང་མཐོང་བའི་ཆོས་ལ་ཁ་ན་མ་ཐོ་བ་མེད་པ་འཛིན་པ་ལ་མཁས་པ་ན་ནག་པོ་བསྟན་པ་ལ་མཁས་པ་ཡིན་པ་ཉིད་ཀྱིས་བསྐྱོད་པར་མི་ནུས་ཏེ།མི་མཐུན་པའི་ཕྱོགས་ལ་ཞུགས་པར་[^663K]མི་ནུས་པའི་ཕྱིར་རོ།།བསྒུལ་བར་ཡང་མི་ནུས་ཏེ།ཆེན་པོ་བསྟན་པ་ལ་མཁས་པའི་ཕྱིར་རོ།།ཕྱོགས་ལས་བཟློག་པར་མི་ནུས་པ་ཉིད་ནི་སུས་ཀྱང་ཞེས་བྱ་བ་སྟེ།ཐོས་པ་མང་པོ་དག་གིས་སམ།འཇིག་རྟེན་ན་ཤེས་རབ་ཆེ་བར་འདོད་པ་དག་གིས་སམ།རྒན་རབས་སོ།།ཇི་ལྟར་ཡང་ཞེས་བྱ་བ་ནི་ལུང་དག་གིས་སམ།རིགས་པ་དག་གིས་སོ།།བསམ་པ་རྣམ་པ་བརྒྱད་ཀྱི་[^664K]བསྡུས་པའི་དོན་ནི་གང་བསམ་པ་དང་།དེ་ཇི་ལྟར་བསམ་པར་བྱ་བ་དང་།གང་གི་དོན་དུ་བསམ་པ་སྟེ།བསམ་པ་ནི་ཆོས་སོ།།ཇི་ལྟར་བསམ་ན་རྒྱས་པ་ལ་སོགས་པ་རྣམ་པ་ལྔས་[^665K]སོ།།གང་གི་དོན་དུ་ཞེ་ན།སེམས་པས་འཇུག་པར་བྱ་བའི་དོན་དང་།བཟོད་པ་ཐོབ་པ་[^666K]དེ་ཉིད་སྙིང་པོར་བྱ་བའི་དོན་དང་བསྒོམ་པ་ལ་ཞུགས་པའི་དོན་ཏོ།།མདོར་བསྡུས་པ་ནི་རྣམ་པ་གང་གིས་ཅི་ལ་བརྟེན་ཞིང་གང་ལ་བརྟེན་ནས་ཅི་ཞིག་ཤེས་པའོ།།ཅི་ལ་བརྟེན་ནས་[^667K]རིགས་པའམ་ལུང་གིས་ལུས་དང་ངག་དང་ཡིད་ཀྱིས་རྗེས་སུ་ཞུགས་པས།གང་ལས་ལོག་པའི་ངང་ཚུལ་དང་།ཞུགས་པའི་ངང་ཚུལ་གྱིས་རྗེས་སུ་ཞུགས་པ་བརྟེན་པ་དེ་ལ་རབ་ཏུ་གནས་སམ[^668K]།བསམ་པ་དང་བསྒོམ་པ་ལ་སྦྱོར་བར་བྱེད་དེ།འདི་ནི་འདིའི་གོ་རིམས་སོ།།སྤྲོས་པ་ཐམས་ཅད་དང་བྲལ་བ་ཞེས་བྱ་བ་ལ།སྤྲོས་པ་ནི་རྣམ་པར་རྟོག་པ་སྟེ།ངོ་བོ་ཉིད་ཀྱི་རྣམ་པར་རྟོག་པ་ལ་སོགས་པའོ།།ཡོངས་སུ་གཡེང་བ་ཐམས་ཅད་དང་བྲལ་བ་ཞེས་བྱ་བ་ནི་རྣམ་པར་གཡེང་བ་ཐམས་ཅད་དང་བྲལ་བའོ།།འདུ་ཤེས་ཡིད་ལ་བྱེད་པ་ནི་འདུ་ཤེས་ཡིད་ལ་བྱེད་པ་ནང་གི་ཏིང་ངེ་འཛིན་གྱིས་མཚན་མ་རྣམས་ལ་ཞེས་བྱ་བ་ནས་རྒྱས་པར་སེམས་འཇོག་ཅིང་ཤིན་ཏུ་འཇོག་པ་ནས་རྩེ་གཅིག་ཏུ་བྱེད་ཅིང་མཉམ་པར་འཇོག་པའི་བར་འདི་ནི་ཞི་གནས་ཞེས་བྱ་བའོ།།མཚན་མ་ཡིད་ལ་བྱེད་ཅིང་འབྱེད་པ་ནས་ཤེས་རབ་ཀྱིས་[^669K]འཇུག་པ་ཞེས་བྱ་བའི་བར་ལ།དེ་ལ་འབྱེད་པ་ནི་སྡུག་བསྔལ་མ་ལུས་པར་བསྡོམས་[^670K]ནས་སྡུག་བསྔལ་འཕགས་པའི་བདེན་པ་ཞེས་བྱ་བའོ།།རབ་ཏུ་རྣམ་པར་འབྱེད་པ་ཞེས་བྱ་བ་ནི་སོ་སོར་བྱ་བའི་ཆ་འཛིན་པ་སྟེ།དཔེར་ན་སྐྱེ་བ་སྡུག་བསྔལ་རྒ་བ་སྡུག་བསྔལ་ཞེས་བྱ་བ་ལ་སོགས་པ་ལྟ་བུའོ།།ཆོས་རབ་ཏུ་རྣམ་པར་འབྱེད་པ་ནི་དེ་ལ་[^671K]བརྟེན་ནས་མདོ་སྡེ་ལ་སོགས་པའི་ཆོས་རྣམས་རྣམ་པར་འབྱེད་པ་སྟེ།འདི་ལྟར་དེ་ལ་བརྟེན་ནས་སྔ་མ་གཉིས་འབྱེད་པ་སྟེ།དེ་ལ་འབྱེད་པ་ནི་ངེས་པར་གཟུང་བའི་མཚན་ཉིད་དོ།།རབ་ཏུ་རྣམ་པར་འབྱེད་པ་ནི་ཡང་དག་པར་ངེས་པར་གཟུང་བའི་མཚན་ཉིད་དོ།།ཆོས་རབ་ཏུ་རྣམ་པར་འབྱེད་པ་ནི་ཉེ་བའི་མཚན་ཉིད་ངེས་པར་བཟུང་བའོ[^672K]།།དེ་ལ་སྔ་མས་ནི་ལམ་ཚོལ་བ་ཡིན་ལ་འདི་ནི་ལམ་རྣམ་པར་ངེས་པའོ།།རྣམ་གྲངས་གཞན་ཡང་མཚན་ཉིད་ནི་ཤེས་བྱའི་དངོས་པོ་ཡིད་ལ་བྱེད་པ་མ་སྤངས་པའོ།།ཡང་དག་པའི་མཚན་ཉིད་ནི་ཀུན་དུ་གཏད་ནས་ཚོལ་བའོ།།ཉེ་བའི་མཚན་ཉིད་ནི་བཙལ་བ་རྣམ་པར་ངེས་པར་འབྱེད་པའོ།།བསྙེན་པ་ནི་རྣམ་པར་འབྱེད་པའི་[^673K]ལུས་ཀྱི་ཤེས་བྱའི་དངོས་པོ་རབ་ཏུ་རྟོགས་པའོ།།རྣམ་གྲངས་གཞན་ཡང་བསྙེན་པ་ནི་རང་གི་མཚན་ཉིད་ཡང་དག་པར་སོ་སོར་རིག་པའོ།།རིག་པའི་སྤྱིའི་མཚན་ཉིད་ཀྱིས་ཇི་སྙེད་ཡོད་པ་རྣམས་ཇི་ལྟ་བ་བཞིན་དུ་འཛིན་པའོ།།སྔོན་དང་ཕྱི་མ་དག་ཏུ་ཡང་དང་ཡང་དུ་[^674K]འཕེལ་ཞིང་རྒྱས་པ་ནི་རྟོགས་པ་སྟེ།སྔོན་དང་ཕྱི་མའི་དོན་མི་བརྗོད་པའོ།།བློ་ནི་རབ་ཏུ་རྣམ་པར་འབྱེད་པར་ནུས་པའི་ལྷན་ཅིག་སྐྱེས་པའི་ཤེས་རབ་བོ།།མཁས་པ་ནི་ཀུན་དུ་བརྟགས་པའི་ཤེས་རབ་གང་ཡིན་པའོ།།ཤེས་རབ་ཀྱིས་[^675K]འཇུག་པ་ནི་བསྟེན་པ་དང་།བརྗོད་པ་དང་།ཡོངས་སུ་དྲི་བ་དང་།འཕེལ་བའི་གཏམ་གཏན་ལ་དབབ་པ་ལས་ཀུན་དུ་ཤེས་པའི་དོན་ཁྱད་པར་ཅན་དུ་རྣམ་པར་ཤེས་པ་དང་ལྡན་པ་ནི་ཤེས་རབ་པོ།།ལུས་ཤིན་ཏུ་སྦྱངས་པ་ནི་ལུས་ལས་སུ་རུང་བ་ཉིད་དོ།།སེམས་ཤིན་ཏུ་སྦྱངས་པ་ནི་སེམས་ལས་སུ་རུང་བ་ཉིད་དོ།།གནས་ངན་ལེན་བསལ་བར་བྱ་བ་[^676K]ཞེས་བྱ་བ་ལ།གནས་ངན་ལེན་ཞེས་བྱ་བ་ནི་རྟེན་ལ་ཡོད་པའི་ཉོན་མོངས་པའི་ས་བོན་ནོ།།ཡེ་ཤེས་ནི་ལྐོག་ཏུ་གྱུར་པ་རྗེས་སུ་འཛིན་པའོ།།མཐོང་བ་ནི་མངོན་སུམ་གྱི་རྫས་འཛིན་པའོ།།ཡང་དག་པའི་ཡོན་ཏན་རྗོད་པར་[^677K]བྱེད་པས་སྙན་པར་སྨྲ་བའམ།ཡང་ན་ཡང་དག་པའི་ཡོན་ཏན་བརྗོད་པ་ཉིད་ནི་སྙན་པར་སྨྲ་བ་སྟེ།དེ་གང་ལ་ཡོད་པ་ནི་མཉན་པར་བྱ་བ་དང་།གཟུང་བར་བྱ་བ་སྟེ།ཐོས་པར་འདོད་པ་དང་།བསྒྲུབ་པར་འདོད་པས་ཞེས་བྱ་བའོ།།བརྒྱད་པ་རིགས་རྣམ་པར་[^678K]ཕྱེ་བ་རྫོགས་སོ།།།།ངོ་བོ་ཉིད་དང་ཞེས་བྱ་བ་ལ་སོགས་པ་སྡོམ་གྱི་ཚིགས་སུ་བཅད་པའི་བསྡུས་པའི་དོན་[^679K]དེ་ཉིད་ཀྱིས་བཤད་པས་དེས་ནི་བདག་གིས་ཡང་བརྗོད་པར་མི་བྱའོ།།ཡོ་བྱད་ཐམས་ཅད་དང་རང་གི་ལུས་ལ་མི་ལྟ་བ་ཞེས་བྱ་བ་འདིས་ནི་བྱང་ཆུབ་སེམས་དཔའི་སྦྱིན་པའི་ངོ་བོ་འདོད་པ་མེད་པའི་སེམས་ཀྱིས་སྦྱིན་པར་བྱ་བའི་རྫས་ལ་ལྟོས་པ་མེད་པ་ཉིད་དང་།ལུས་དང་ངག་གི་[^680K]ལས་ཁ་ན་མ་ཐོ་བ་མེད་པ་དག་གིས་སྦྱོར་བ་བསྟན་ཏོ།།གསུམ་པོ་འདི་ནི་ངེས་པའི་[^681K]སྦྱོར་བ་སྟེ།གཞན་དུ་གྱུར་ན་མ་ཚང་བ་ཡིན་ནོ།།ལུས་དང་ངག་གི་ལས་སྦྱིན་པར་བྱ་བའི་དངོས་པོ་ཁ་ན་མ་ཐོ་བ་མེད་པ་ཞེས་བྱ་བ་ནི་ཀུན་ནས་སློང་བ་ཁ་ན་མ་ཐོ་བ་མེད་པས་ཀུན་ནས་སློང་བ་ཉིད་ཀྱི་ལུས་དང་ངག་གི་ལས་ནི་དེས་ཀུན་ནས་བསླང་བ་ཡིན་ན་ཡང་སྦྱིན་པ་ཉིད་དེ[^682K]།ཡང་དག་པར་གསོལ་བ་མ་བཏབ་ན་ནི་སྦྱིན་པར་མི་བྱེད་དེ།ཡང་དག་པར་གསོལ་བ་བཏབ་པ་ནི་སྦྱིན་པར་འདོད་པ་ཡིད་ལ་བྱེད་པ་དང་།[^683K]ཡིད་མི་བདེ་བ་མེད་ཅིང་ཡིད་བདེ་བ་དང་འདུན་པས་ཁྲོ་བ་མེད་པ་སྔོན་དུ་འགྲོ་བས་[^684K]བུ་དང་ཆུང་མ་ལ་སོགས་པས་མི་བཟློགས་པར་ནི་བརྩོན་པར་[^685K]བྱེད་དོ།།ཕ་དང་མ་ལ་མི་གནོད་པ་ཉིད་དུ་བསམ་པ་ཐག་པས་ཡོངས་སུ་གཏོང་བའོ།།སྡོམ་པ་ལ་གནས་པ་ཞེས་བྱ་བ་ནི་ཚུལ་ཁྲིམས་ཕུན་སུམ་ཚོགས་པའོ།།འོང་བ་མཐོང་ཞིང་འབྲས་བུ་ལྟ་བ་ཞེས་བྱ་བ་ནི་ལྟ་བའི་[^686K]ཕུན་སུམ་ཚོགས་པའོ།།ཐམས་ཅད་སྦྱིན་པའི་བསྡུས་པའི་དོན་ནི་གང་ལ་གང་སྦྱིན་པ་དང་།ཇི་ལྟར་སྦྱིན་པའོ།།ཇི་དགའ་དགུར་[^687K]བྱེད་དུ་འཇུག་པ་ཞེས་བྱ་བ་ནི་གཏེའུ་དང་འཚོ་བ་ལ་སོགས་པ་[^688K]བྱེད་དུ་འཇུག་པའོ།།དབང་ཡོད་པ་ཞེས་བྱ་བ་ནི་གཞན་གྱི་དབང་འབའ་ཞིག་ཏུ་གྱུར་པས་གཞན་གྱི་ཚིག་གིས་དབང་སྒྱུར་[^689K]ཞིང་གཞན་གྱིས་འདི་ནི་ཁྱོད་ཀྱི་ལུགས་ཀྱི་བྱ་བའོ་ཞེས་གཏེའུ་འཇུག་པའོ[^690K]།།གང་གི་ཕྱིར་བྱང་ཆུབ་མཆོག་འདོད་པས་ནུས་པ་ལ་ངེས་པར་སྦྱོར་བ་དེའི་ཕྱིར་རང་གི་ལུས་ཅི་དགའ་དགུར་[^691K]བྱེད་དུ་འཇུག་པར་རྗེས་སུ་སྦྱིན་པར་གཞན་ལ་ཕན་པ་དང་བདེ་བར་འདོད་པས་བྱེད་དེ།དེ་ལྟ་བས་ན་གཞན་ལ་དབང་ཡོད་པར་རྗེས་སུ་སྦྱིན་པར་བྱེད་དོ།།གང་གི་ཕྱིར་སྦྱིན་པའི་ཕ་རོལ་ཏུ་ཕྱིན་པ་རྫོགས་པར་འདོད་པས་དེའི་ཕྱིར་གཞན་གྱི་དབང་ཡིན་ནོ།།ཡང་ན་ཅི་དགའ་དགུར་[^692K]བྱེད་དུ་འཇུག་པ་ལ་སོགས་པ་གསུམ་རབ་ཏུ་སྦྱིན་པར་བྱེད་པས་སོ།།གང་གི་དོན་དུ་ཞེ་ན།དེ་ལ་སྨྲས་པ།བྱང་ཆུབ་དམ་པ་འདོད་པ་དང་།ཕ་རོལ་ལ་བདེ་བར་འདོད་པས་དང་པོར་སེམས་བསྐྱེད་པའི་དུས་དང་།དེ་བཞིན་དུ་ཕ་རོལ་ཏུ་ཕྱིན་པ་ལ་སྦྱོར་བའི་དུས་སུའོ།།ཕ་རོལ་ཏུ་ཕྱིན་པ་ཡོངས་སུ་རྫོགས་པར་འདོད་པས་ལག་པ་དང་རྐང་པ་ལ་སོགས་པ་ན་[^693K]ཐ་ན་ལུས་ཀྱི་སྦྱིན་པ་ལས་བརྩམས་པའོ།།མཆོད་སྦྱིན་ངན་པ་ཞེས་བྱ་བ་ནི་རྣམ་པར་འཚེ་བ་དང་བཞད་གད་ལ་རྩོམ་པ་ཆེན་པོ་རྩོམ་པ་[^694K]སྟེ།རྣམ་པར་འཚེ་བ་དང་།རྩོམ་པ་ཆེན་པོ་གང་ལ་ཡོད་པའི་མཆོད་སྦྱིན་ནོ།།ནུ་མ་སྣུན་པ་[^695K]ཞེས་བྱ་བ་ནི་ནུ་མ་ལྡུད་པའོ།།གསོ་བ་ཞེས་བྱ་བ་ནི་རྒྱས་པར་བྱེད་པའོ།།སྐྱེད་པ་ནི་འཕེལ་བ་ཐོབ་པར་བྱེད་པའོ།།ཇི་ལྟར་སེམས་ཏེ་ཞེས་བྱ་བ་ནི་ཡིད་ཀྱིས་ཀྱང་ཞེས་བྱ་བའི་དོན་ཏོ།།སྦྱིན་པར་ལྟ་ག་ལ་བྱེད་ཅེས་བྱ་བ་ནི་ལུས་དང་ངག་གིས་སོ།།རྒྱལ་པོ་ཞེས་བྱ་བ་ནི་རིགས་ཉིད་དོ།།རྒྱལ་པོའི་རིགས་སུ་སྐྱེས་པར་[^696K]འགྱུར་བའོ།།སྤྱི་བོ་ནས་དབང་བསྐུར་བ་[^697K]ཞེས་བྱ་བ་ནི་བྱེ་བྲག་ཉིད་ཀྱི་[^698K]འཁོར་རྣམས་ཀྱིས་ཡོངས་སུ་བཟུང་བ་ཉིད་དོ།།བདག་པོ་ཞེས་བྱ་བ་ནི་དབང་ཕྱུག་དང་ལྡན་པ་དབང་ཕྱུག་མ་ཉམས་པ་སྟེ།བདག་ཉིད་ཀྱིས་བྱིན་པ་མ་གཏོགས་པ་ཞེས་བྱ་བའི་དོན་ཏོ།།བརྗེད་ང་བ་ནི་བསོད་པའི་ལས་སོ།།སྙོམས་པར་[^699K]སེམས་ཀྱིས་[^700K]སྦྱིན་པའི་མཚན་ཉིད་ཅི་ལྟ་བུ་ཞེ་[^701K]།སེམས་སྙོམས་པ་ཉིད་ནི་ཡོན་གནས་ཀྱི་བློའི་མཚན་ཉིད་ཀྱིས་སོ།།གང་ལ་ན།སེམས་ཅན་ཐམས་ཅད་དེ།མཛའ་བཤེས་དང་།དགྲ་བོ་དང་།ཐ་མལ་པ་ལ་ཕན་པ་བྱེད་པ་དང་།དེའི་མི་མཐུན་པའི་ཕྱོགས་དང་།དེ་གཉི་ག་མ་ཡིན་པ་དང་།ཕན་འདོགས་པའི་ཞིང་ལ་ཡོན་ཏན་དང་ལྡན་པའི་ཕྱོགས་དང་།དེ་ལས་བཟློག་པའི་[^702K]ཕྱོགས་དག་དང་།འགྲོ་བའི་ཞིང་གི་ཕྱོགས་ལ་ནི་དམའ་བ་དང་།མཚུངས་པ་དང་།ཁྱད་པར་དུ་འཕགས་པ་དག་ལའོ།།སྙིང་རྗེའི་ཞིང་གི་ཕྱོགས་ལ་སྐྱིད་པ་ཉིད་ལ་སོགས་པ་ལ་ཇི་ལྟར་མཛའ་བཤེས་པ་དང་།མཛའ་བཤེས་མ་ཡིན་པ་དང་།ཐ་མལ་པ་དག་ལ་ཡོན་གནས་ཇི་ལྟ་བ་བཞིན་དུ་བློ་ཉེ་བར་གཞག་གོ་ཞེས་ཐམས་ཅད་དུ་[^703K]བརྗོད་པར་བྱ་སྟེ།ཡོན་ཏན་དང་ལྡན་པ་ལ་ཇི་ལྟ་བ་དང་།ཁྱད་པར་[^704K]དུ་འཕགས་པ་ལ་ཇི་ལྟ་བ་དེ་བཞིན་དུ་དམན་པ་དང་མཚུངས་པ་དག་ལ་ཡང་ངོ་།།བདེ་བ་དང་ལྡན་པ་ལ་ཇི་ལྟ་བ་བཞིན་དུ་སྡུག་བསྔལ་དང་ལྡན་པ་ལ་[^705K]ཡང་དེ་བཞིན་དུ་བྱེད་པའོ།།ཇི་སྐད་དུ་[^706K]སྨྲས་པ་ཞེས་བྱ་བ་ནི་གསོལ་བ་[^707K]འདེབས་པ་ལ་ཁས་བླངས་པའོ།།ཇི་ལྟར་དམ་བཅས་པའི་ཞེས་བྱ་བ་ནི་རེ་ཞིག་བདག་ཉིད་ཀྱིས་སྦྱིན་ནོ་ཞེས་དམ་བཅས་པའོ།།བསྐྱུངས་ཏེ་ཞེས་བྱ་བ་ནི་གྲངས་ཀྱི་སྒོ་ནས་སམ་ཚད་ལས་སོ།།བཟང་པོ་ནི་ཁྱད་པར་དུ་འཕགས་པ་སྟེ།རྣམ་པ་གཉིས་ཀྱིས་གྱ་ནོམ་པ་ཡིན་ཏེ།རིགས་ཀྱིས་སམ།རིན་ཐང་[^708K]གིས་སོ།།དེའི་མི་མཐུན་པའི་ཕྱོགས་ནི་ངན་པ་ཐ་ཆད་དོ།།ཡིད་མི་དགའ་ལ་ཞེས་བྱ་བ་ནི་སེམས་རྣམ་པར་གཡེངས་པའོ།།ཁྲོས་པ་ནི་ཁྲོས་པས་[^709K]ཟིལ་གྱིས་ནོན་པའོ།།ཡིད་འཁྲུགས་པས་རྗེས་སུ་བཟུང་བ་[^710K]ཞེས་བྱ་བ་ནི་ཡིད་དྲི་མ་ཅན་གྱིས་སོ།།ཕན་བཏགས་[^711K]སོ་ཞེས་བྱ་བ་ནི་བདེ་བ་ཉེ་བར་བསྒྲུབ་པའོ[^712K]།།སྐྱེད་དོ་ཞེས་བྱ་བ་ནི་འཕེལ་བ་ཐོབ་པར་བྱས་པའོ།།དྲངས་སོ་ཞེས་བྱ་བ་ནི་རྒུད་པའམ།གཞན་པའི་སྡུག་བསྔལ་ལས་སོ།།སྨྲས་པ་[^713K]ནི་འགྱུར་བ་དང་བཅས་པ་སྨོད་པའོ[^714K]།།སྒྲུབ་པ་དམན་པ་ནི་ལོག་པར་སྒྲུབ་པའོ།།དེ་ལ་གནས་པ་ནི་ལོག་པར་སྒྲུབ་པ་ལ་གནས་པ་སྟེ།དེ་ལྟ་བུའི་ལོག་པར་སྒྲུབ་པ་རྣམ་པ་སྣ་ཚོགས་ལ་གནས་པ་དེ་དག་ལ་སྦྱིན་པའོ།།རྒོད་པ་ཞེས་བྱ་བ་ནི་དབུགས་མ་ཕྱིན་པའོ།།བདག་ཉིད་མ་བསྡམས་པ་ཞེས་བྱ་བ་ནི་སྡོམ་པ་མ་ཡིན་པ་ལ་གནས་པའོ།།མ་བརྗོད་པ་ཞེས་བྱ་བ་ནི་སྦྱིན་པ་པོས་སོ།།འཇིག་རྟེན་པ་དང་འཇིག་རྟེན་ལས་འདས་པའི་འདོད་ཆགས་དང་བྲལ་བའི་རྣམ་པར་དག་པ་[^715K]ཞེས་བྱ་བ་ལ།འཇིག་རྟེན་པ་[^716K]ནི་འདོད་ཆགས་དང་བྲལ་བའོ།།འཇིག་རྟེན་ལས་འདས་པ་[^717K]ནི་རྣམ་པར་དག་པ་སྟེ།ཁམས་གཉིས་སམ།ཁམས་གསུམ་ལས་སོ།།རྣམ་པར་དག་[^718K]ཞེས་བྱ་བ་ནི་རྣམ་པ་གཉིས་ལས་ཏེ།མ་དག་པ་ལས་སོ།།ལྷག་པར་གྱུར་པ་ནི་གཏང་བར་འོས་པའི་ཆོས་སུ་བྱས་པའོ།།གྲགས་པ་དང་སྒྲ་དང་ཚིགས་སུ་བཅད་པ་ལ་བརྟེན་པ་སྟེ།མངོན་སུམ་དུ་[^719K]བསྟོད་པ་ནི་གྲགས་པའོ།།སྒྲ་དང་ཚིགས་སུ་བཅད་པ་ནི་ལྐོག་ནས་བསྔགས་པ་བརྗོད་པ་[^720K]སྟེ།འཁོར་ལོས་སྒྱུར་བ་ཉིད་ལ་བརྟེན་པའམ།དབང་ཕྱུག་ལ་བརྟེན་པའོ།།བདུད་ཅེས་སྨོས་པ་ནི་འདོད་པའི་ཁམས་ཀྱི་དབང་ཕྱུག་ཉིད་དོ།།ས་ལ་བརྟེན་པའི་ཡུལ་གྱི་དབང་ཕྱུག་ཉིད་ཡིན་པས་བརྒྱ་བྱིན་ཞེས་སྨོས་སོ།།གླིང་བཞི་[^721K]དབང་ཕྱུག་ཡིན་པའི་ཕྱིར་འཁོར་ལོས་སྒྱུར་བ་[^722K]ཞེས་སྨོས་སོ།།དབང་ཕྱུག་ནི་དེ་དག་མ་ཡིན་པའི་ས་ཕུན་སུམ་ཚོགས་པའི་བདག་པོའོ།།ཉུང་ངུ་ལས་ཀྱང་སྤབས་ཆེར་སྦྱིན་པར་བྱེད་ཅེས་བྱ་བ་ནི་མྱུར་བར་སྦྱིན་པར་བྱེད་ཅེས་བྱ་བའི་དོན་ཏོ།།ལོངས་སྤྱོད་མང་པོ་རྒྱ་ཆེ་ཞིང་རྒྱས་པ་ཞེས་བྱ་བ་ནི་རྣམ་པ་མང་པོ་དང་།ཤིན་ཏུ་ཡང་བའམ།ཡུལ་མང་པོ་ན་གནས་པའོ།།ཚིམ་པར་བྱ་བ་ནི་ནང་ཡོངས་སུ་གང་བར་བྱེད་པའོ།།འདོད་པ་བཞིན་དུ་ཡོངས་སུ་བཀང་བ་[^723K]ནི་ཡིད་ལ་བསམ་པ་ཡོངས་སུ་རྫོགས་པར་རོ།།རྣམ་གྲངས་ཞེས་བྱ་བ་ནི་སྦྱིན་པ་དང་།དོན་རྣམ་པར་གཏོང་བ་དང་།ཡོངས་སུ་གཏོང་བ་དང་།དོན་འགྲུབ་པར་[^724K]བྱེད་པ་ཞེས་བྱ་བ་ལ་སོགས་པའོ།།མཚན་ཉིད་ཅེས་བྱ་བ་ནི་སྦྱིན་པའི་ངོ་བོ་ཉིད་ནི་སྦྱིན་པའི་[^725K]ངོ་བོ་ཇི་ལྟ་བ་བཞིན་དུ་བསྟན་པའོ།།ངེས་པའི་ཚིག་ཀྱང་ཕོངས་པ་[^726K]སེལ་བར་བྱེད་པས་ནི་སྦྱིན་པའོ།།རབ་ཏུ་དབྱེ་བ་ནི།བཟང་བ་བྱིན་པས་[^727K]སྟོབས་དང་ལྡན་ཞེས་བྱ་བ་ལ་སོགས་པ་སྟེ།ཆོས་ཀྱི་སྦྱིན་པ་དང་།ཟང་ཟིང་གི་སྦྱིན་པ་སྟེ།ཟང་ཟིང་གི་སྦྱིན་པ་ནི་ནང་གི་བདག་ཉིད་སྦྱིན་པ་དང་།ཕྱི་རོལ་གྱི་དངོས་པོ་སྦྱིན་པ་སྟེ།ནང་གི་བདག་ཉིད་སྦྱིན་པ་ཞེས་བྱ་བ་ལ་སོགས་པའོ།།ཐམས་ཅད་སྦྱིན་པ་འདིའི་བསྡུས་པའི་དོན་དང་གོ་རིམས་བཤད་པར་བྱ་སྟེ།དེ་ལ་ཐམས་ཅད་སྦྱིན་པ་གང་ཞེ་ན་ཞེས་བྱ་བ་ལས་བརྩམས་ནས་ཇི་ལྟར་ངན་སོང་ཐམས་ཅད་ལས་ཤིན་ཏུ་འདས་པ་ཐོབ་པ་ཞེས་བྱ་བའི་བར་དུའོ།།དེ་ལ་ཟང་ཟིང་གི་སྦྱིན་པ་ནི་མདོར་བསྡུ་ན་[^728K]རྣམ་པ་གསུམ་སྟེ།ཡོད་ཅིང་བདོག་བཞིན་དུ་[^729K]ཞེས་བྱ་བ་ལ་སོགས་པ་སྟེ།ཡོད་ཅིང་བདོག་བཞིན་དུ་ཞེས་བྱ་བ་དང་།འདི་དང་གཞན་རྒྱས་པར་དབྱེ་བར་བྱ་བ་[^730K]ནས་བརྩམས་ནས་ཡང་དག་པར་སྦྱིན་པའི་ཆོས་དག་ཡོད་བཞིན་དུ་ཞེས་བྱ་བ་དང་།ཤེས་རབ་ཅན་གྱི་སྦྱིན་པ་ཡིན་པར་རིག་པར་བྱ་ཞེས་བྱ་བའི་[^731K]བར་དུའོ།།མེད་ཅིང་མི་བདོག་ཅེས་བྱ་བ་ནི་སྦྱིན་པར་བྱ་བའི་ཆོས་མེད་ཅིང་མི་བདོག་ནའོ།།བསམ་པ་དག་པ་ཞེས་བྱ་བ་ནས་བརྩམས་ནས་ཚེ་རབས་ཐམས་ཅད་དུ་ལོངས་སྤྱོད་ཟད་མི་ཤེས་པ་ཐོབ་ཅེས་བྱ་བ་དང་།དེ་བཞིན་དུ་དེས་ཆོས་ཀྱི་སྦྱིན་པ་ཉེ་བར་སྦྱིན་པར་བྱེད་པ་ན་མུ་སྟེགས་ཅན་གླགས་ཚོལ་བ་ལ་མི་སྦྱིན་ཞེས་བྱ་བ་ནས་བརྩམས་ནས་ཆོས་ཀྱི་སྦྱིན་པ་ལས་བརྩམས་ནས་ཤེས་རབ་དང་ལྡན་པའི་སྦྱིན་པར་རིག་པར་བྱའོ་ཞེས་བྱ་བའི་བར་དང་།སོ་སོ་ཡང་དག་པར་[^732K]རིག་པ་ལ་བརྟེན་པ་དང་།ཐམས་ཅད་སྦྱིན་པའི་ཆོས་དང་།ཟང་ཟིང་དང་མི་འཇིགས་པ་ལས་བརྩམས་ནས་རབ་ཏུ་དབྱེ་བ་ཡང་ཅི་ལྟ་བ་[^733K]བཞིན་དུ་[^734K]རབ་ཏུ་ཤེས་སོ་ཞེས་བྱ་བའི་བར་དུ་སྟེ།ལྷག་པའི་བསམ་པ་ལ་བརྟེན་པ་ཞེས་བྱ་བ་ནི་གནོད་པ་བྱེད་པའི་སེམས་ཅན་ལ་ཞེས་བྱ་བ་ནས་[^735K]བརྩམས་ནས་གྲོགས་བཤེས་རྣམས་ཀྱི་བར་ལ་བཏང་སྙོམས་ཀྱི་བསམ་པ་བྱེད་པའོ།།སྦྱིན་པ་ལ་ཉེ་བར་བརྟེན་པ་ནི་སྦྱིན་པའི་གེགས་[^736K]ཡོད་ན་ཡང་ངོ་།།སྦྱིན་པ་ལ་གེགས་[^737K]བྱེད་པའི་གཉེན་པོ་ལས་ཀྱང་བརྩམས་ནས་གཉེན་པོའི་ཤེས་པ་ཐ་མ་འདིས་ནི་བསོད་ནམས་ཀྱི་འབྲས་བུ་ཡང་དག་པར་[^738K]ཡོངས་སུ་འཛིན་པར་བྱེད་དོ་ཞེས་བྱ་བའི་བར་དུའོ།།ལྷག་པའི་བསམ་པས་མོས་པའི་སྦྱིན་པ་ལ་བརྟེན་པ་ཞེས་བྱ་བ་ནི་ནང་གི་བདག་ཉིད་དོ།།དབེན་བར་སོང་ཞེས་བྱ་བ་འདི་ལས་བརྩམས་ནས་འདི་ནི་བྱང་ཆུབ་སེམས་དཔའ་[^739K]ཆེན་པོ་དང་ལྡན་པ་སྦྱིན་པ་ལ་བརྟེན་པ་ཞེས་བྱ་བའི་བར་དུའོ།།དཀའ་བའི་སྦྱིན་པ་ནི་མདོར་[^740K]བསྡུ་ན་རྒྱུ་གསུམ་གྱིས་ཏེ།དགའ་བའི་སྦྱིན་པ་ཉིད་དང་།བདག་ལ་ཆགས་པས་སམ།སྦྱིན་པའི་རྫས་ལ་མངོན་པར་ཆགས་པས་སམ།སྔར་སྐྱེ་བ་གཞན་དུ་སྦྱིན་པ་ལ་གོམས་པར་མ་བྱས་པའོ།།དེ་ལ་བྱང་ཆུབ་སེམས་དཔའ་བདག་ཉིད་ལ་གནོད་པ་བྱས་ཏེ་ཞེས་བྱ་བ་ནི་སྦྱིན་པར་བྱ་བའི་རྫས་ཆུང་ངུ་ལས་ཀྱང་བགོ་བཤའ་བྱས་ནས་སྦྱིན་པར་བྱེད་པ་སྟེ།དེ་ལྟ་བུར་བདག་ཉིད་གོམས་པར་བྱེད་པའོ[^741K]།།སྡུག་བསྔལ་དང་དུ་བླངས་ནས་ཞེས་བྱ་བ་ནི་གལ་ཏེ་སྦྱིན་པར་བྱ་བའི་རྫས་ཆུང་ན་[^742K]ཡང་ཐམས་ཅད་སྦྱིན་པར་བྱེད་པ་སྟེ།དེ་ལྟར་བདག་ཉིད་ཀྱིས་སྡུག་བསྔལ་དང་དུ་བླངས་པར་གྱུར་པའོ།།སྡུག་པའི་དངོས་པོ་ཞེས་བྱ་བ་ལ།རྒྱུ་གསུམ་གྱིས་སྦྱིན་པར་བྱ་བའི་དངོས་པོ་སེམས་ཅན་དུ་གྲགས་པ་སྡུག་པར་གྱུར་པ་ཡིན་ཏེ།སྐྱེ་བ་གཞན་དུ་བརྩེ་བར་བྱས་པའམ།མཐོང་བའི་ཆོས་ལ་ཡུན་རིང་དུ་ཡང་དག་པར་འདྲིས་པའམ།དེ་དག་མེད་ན་ཡང་ཤས་ཆེར་ཕན་པ་བྱས་པ་ཉིད་དོ།།སེམས་ཅན་མ་ཡིན་པའི་དངོས་པོའི་[^743K]མཆོག་ཡིན་པའི་ཕྱིར་འཛིན་པ་དམ་པོ་འབྱུང་བར་འགྱུར་བའོ།།ཇི་ལྟར་ན་མཆོག་ཡིན་ཞེ་ན།སྨྲས་པ།སྐྱོན་མེད་པའི་ཕྱིར་དང་།རབ་མཆོག་ཉིད་ཀྱི་ཕྱིར་ཏེ།དངོས་པོ་རྣམ་པ་དེ་གཉི་ག་ལ་མངོན་པར་ཞེན་པ་བསལ་ནས་[^744K]སྦྱིན་པར་བྱེད་དོ།།ཆགས་[^745K]ཆེན་པོས་བསྒྲུབས་པ་ཞེས་བྱ་བ་ནི་སྔོན་སྦྱིན་པ་ལ་གོམས་པར་མ་བྱས་པས་ཚེགས་ཆེན་པོས་བསྒྲུབས་པའི་ཕྱིར་རོ།།ཐམས་ཅད་ཀྱི་སྒོ་ནས་སྦྱིན་པའི་བསྡུས་པའི་དོན་ནི་རྣམ་པ་བཞི་སྟེ།སྦྱིན་པ་གང་ཡིན་པ་དང་།གང་ལ་སྦྱིན་པ་དང་།གང་དུ་གང་གིས་སྦྱིན་པར་བྱེད་པ་སྟེ་[^746K]རང་གི་འམ་གཞན་གྱི་ལ་[^747K]གསོལ་བ་བཏབ་ནས་བསྐུལ་བའོ།།དེ་ལ་རང་གི་ལ་ཇི་ལྟར་ཞེ་ན།གང་གིས་ཇི་ལྟར་གཞན་གྱི་[^748K]བསྐུལ་བ་མེད་པར་ཆོས་དང་མཐུན་པར་རྙེད་པའོ།།ཕ་དང་མ་ཞེས་བྱ་བ་ལ་སོགས་པ་ནི་འབྲེལ་པ་དང་།ཕན་པ་[^749K]བྱེད་པར་འདོད་པ་དེ་དག་ལའོ།།སྐྱེས་བུ་དམ་པའི་སྦྱིན་པ་རྣམ་པ་ལྔའི་བསྡུས་པའི་དོན་ནི་གཏོང་བ་ཉིད་ཕུན་སུམ་ཚོགས་པ་དང་།སྒྲུབ་པ་པོ་ཕུན་སུམ་ཚོགས་པ་དང་།སྦྱིན་པའི་རྫས་ཕུན་སུམ་ཚོགས་པར་གསུངས་ཏེ།དད་པ་ཞེས་བྱ་བ་ནི་ཟང་ཟིང་མེད་པའི་སེམས་ཉིད་དེ།གཏོང་བ་ཉིད་[^750K]ཕུན་སུམ་ཚོགས་པའོ།།ཡོངས་སུ་གཏོང་བ་པོ་ནི་རྒྱུ་ཕུན་སུམ་ཚོགས་པར་འགྱུར་ཏེ།འདི་ལྟར་ཡོངས་སུ་གཏོང་བ་ནི་[^751K]ལེན་པ་པོ་ལ་བཀུར་སྟི་བྱས་ནས་འདི་ལྟར་ཡིད་ཀྱིས་དགའ་བ་སྐྱེས་པར་བྱེད་པའོ།།རང་གི་ལག་པ་ཞེས་བྱ་བ་ནི་དེ་ལྟ་བུར་ཡོངས་སུ་བཏང་བ་ནི་[^752K]བདག་མི་ཁེངས་པར་སྦྱིན་པའོ།།དུས་སུ་ཡོངས་སུ་གཏོང་བ་ནི་འདོད་པའི་དངོས་པོས་[^753K]ཡོངས་སུ་འཛིན་པའོ།།གཞན་ལ་མི་གནོད་པར་ཞེས་བྱ་བ་འདིས་ནི་ལྷག་པའི་རྫས་ཕུན་སུམ་ཚོགས་པ་བསྟན་ཏེ།ལུང་ལས་དག་པར་བསྟན་པ་དག་གོ།།རྣམ་པ་ཐམས་ཅད་ཀྱི་སྦྱིན་པའི་བསྡུས་པའི་དོན་ནི་མི་བརྟེན་པར་སྦྱིན་པ་ལ་སོགས་པས་[^754K]ནི་མདོའི་དུམ་བུའི་དོན་བཤད་པ་ཡིནཏེ།གྲོལ་བར་གཏོང་བ་དང་།རབ་ཏུ་ལག་བརྐྱང་བ་དང་།ལྷག་པར་མཐོང་བ་[^755K]ལ་དགའ་བ་དང་།ལྷག་པར་མཆོད་[^756K]སྦྱིན་ལ་དགའ་བ་དང་།གཏོང་བ་ཕུན་སུམ་ཚོགས་པ་དང་།བགོ་བཤའ་བྱེད་པ་ལ་དགའ་བ་ཞེས་བྱ་བ་སྟེ།མི་བརྟེན་པར་སྦྱིན་པ་ལ་སོགས་པ་རྣམ་པར་སྨིན་པ་ལ་མི་རེ་བ་རྣམས་དང་གོ་རིམས་བཞིན་དུ་སྦྱར་བར་ཤེས་པར་བྱའོ།།གཏོང་བ་ཕུན་སུམ་ཚོགས་པ་ཞེས་བྱ་བ་ནི་སྣོད་ལ་སྦྱིན་པའོ།།བགོ་བཤའ་བྱེད་པ་ཞེས་བྱ་བ་ནི་སྣོད་མ་ཡིན་པ་ལ་སྦྱིན་པ་སྟེ།འདི་དག་གིས་ནི་རྣམ་པ་གང་གིས་སྦྱིན་པ་ཕུན་སུམ་ཚོགས་པ་ཡིན་པའི་སྦྱིན་བདག་གི་ཡོན་ཏན་རྣམས་བསྟན་པ་ཡིན་ནོ།།ད་ནི་རྣམ་པ་ཐམས་ཅད་ཀྱི་སྦྱིན་པ་ཕུན་སུམ་ཚོགས་པར་འགྱུར་བའི་དབང་དུ་བྱས་པ་ནི་ཀུན་ལ་སྦྱིན་པ་ལ་སོགས་པ་སྦྱིན་པ་བཞི་ནི་ཐམས་ཅད་སྦྱིན་པ་ཉིད་ཀྱི་བྱེ་བྲག་གོ།།ཕོངས་ཤིང་འདོད་པ་ལ་སྦྱིན་པ་ཞེས་བྱ་བ་ལ།དོན་གྱིས་ཕོངས་པ་[^757K]ནི་ཕོངས་པའོ[^758K]།།གང་ལ་དོན་གྱིས་ཕོངས་པ་[^759K]ཡོད་པ་དེ་ནི་ཕོངས་[^760K]ཤིང་འདོད་པ་སྟེ།ཕོངས་ཤིང་འདོད་པ་ཉིད་ནི་[^761K]ཕོངས་ཤིང་འདོད་པའོ།།དེ་ལ་སྦྱིན་པ་ནི་ཕོངས་ཤིང་འདོད་པ་ལ་སྦྱིན་པའོ།།གང་གིས་ཕོངས་ཤིང་འདོད་ཅེ་ན།ཟས་ལ་སོགས་པས་ཏེ།རྣམ་པ་བརྒྱད་ཀྱིས་ཕོངས་ཤིང་འདོད་པ་ལ་སྦྱིན་པ་ནི་མདོར་བསྡུས་པའི་དོན་བསྟན་པ་ཡིན་ནོ།།ལུས་སྐྱེས་པ་རྣམས་ནི་འདི་དག་ཉིད་འདོད་པ་ཡིན་གྱི།འཇིག་རྟེན་པ་རྣམས་དེ་ལས་གཞན་པ་[^762K]ནི་མི་འདོད་པས་ལུས་ལ་ལྟོས་ནས་རྣམ་པ་ལྔ་སྟེ།ལྷན་ཅིག་སྐྱེས་པའི་སྡུག་བསྔལ་བཟློག་པར་འདོད་པ་དང་།ལུས་ལ་ཕན་པ་འདུ་བྱེད་པའི་ཡོ་བྱད་འདོད་པ་དང་།སྤྱོད་ལམ་གྱི་སྡུག་བསྔལ་མི་འབྱུང་བར་འདོད་པ་དང་།ལུས་ལ་ཕན་པ་བྱེད་པའི་ཡོ་བྱད་འདོད་པ་དང་།ལུས་ལ་གནོད་པ་སྐྱོབ་པར་བྱེད་པ་འདོད་པ་ཞེས་བྱ་བ་སྟེ།དེ་ལ་ལྷན་ཅིག་སྐྱེས་པའི་སྡུག་བསྔལ་ཟློག་པར་[^763K]བྱེད་པ་ལ་[^764K]ཕན་པ་འདོད་པ་དེ་དག་ཟས་དང་སྐོམ་གྱིས་ཕོངས་ཤིང་འདོད་པར་གྱུར་པ་ལ་ཟས་དང་སྐོམ་ལ་སོགས་པ་སྦྱིན་པར་བྱེད་དོ།།ལུས་ཀྱིས་འགྲོ་བའི་སྡུག་བསྔལ་བསལ་བར་འདོད་པའི་དོན་དུ་བཞོན་པ་[^765K]སྦྱིན་པ་སྦྱིན་པར་བྱེད་དོ།།ལུས་ལ་ཕན་པ་བྱེད་པའི་ཡོ་བྱད་ཀྱང་[^766K]རྣམ་པ་བཞི་སྟེ།གསང་བའི་གནས་དགབ་པའི་ཡོ་བྱད་དང་།རྒྱུན་དུ་བྱ་བའི་ཡོ་བྱད་དང་།ཟས་ལ་ཉེ་བར་སྤྱད་པ་ལ་སོགས་པ་སྣ་ཚོགས་ཀྱི་སྣོད་སྤྱད་དང་།མལ་སྟན་ལ་སོགས་པ་ཡོ་བྱད་རྣམ་པ་སྣ་ཚོགས་དང་།དྲི་དང་ཕྲེང་བ་དང་བསྐུ་བ་དང་བྱུག་པའི་ཡོ་བྱད་ཅེས་བྱ་བའོ།།དེ་འདོད་པ་རྣམས་དེ་དག་མ་ཐོབ་པས་ཉོན་མོངས་པར་གྱུར་པ་དེ་རྣམས་ལ་ཡོ་བྱད་དེ་དག་སྦྱིན་པར་བྱེད་དེ།གྲང་བ་དང་།དྲོ་བ་དང་།རླུང་དང་།ཚ་བ་དང་།ཆར་འབབ་པའི་སྡུག་བསྔལ་ཡོངས་སུ་སྤང་བར་འདོད་པ་དང་།མིག་གིས་མཐོང་བར་འདོད་པ་[^767K]སྡུག་བསྔལ་གྱི་གནོད་པ་མི་མཉམ་པ་དག་ཉེ་བར་བསལ་བར་འདོད་པ་དེ་དག་ལ་རྟེན་[^768K]དང་སྣང་བ་དག་སྦྱིན་པར་བྱེད་དོ།།གང་དག་མིག་གིས་མཐོང་བར་[^769K]བྱས་ནས་གནོད་པ་ཡོངས་སུ་སྤང་བར་འདོད་པ་རྣམས་སྣང་བ་མེད་པས་གནོད་པར་གྱུར་པ་དག་ལ་སྣང་བ་སྦྱིན་པར་བྱེད་དེ[^770K]།ཐོས་པ་ལ་སོགས་པས་[^771K]གཞན་གྱིས་མཐོན་[^772K]དམན་ལ་སོགས་པ་སྤོང་བ་ལ་ཇི་ལྟར་མིག་གི་རྣམ་པར་ཤེས་པ་ལ་སྣང་བས་བྱེད་པ་ལྟར།རྣམ་པར་ཤེས་པ་དེ་དག་འབྱུང་བ་ལ་ལྷན་ཅིག་བྱེད་པའི་རྒྱུ་གཞན་ནི་མེད་དོ།།དེ་ལྟ་བས་ན་སྣང་བ་ཞེས་སྨོས་པས་ནི་མཐོན་[^773K]དམན་ལ་སོགས་པའི་གནོད་པས་ལུས་ལ་གནོད་པ་སྤོང་བ་ཡིན་ནོ།།ཀུན་དུ་འཛིན་པ་ཡོངས་སུ་བཏང་[^774K]ཞེས་བྱ་བ་ནི[^775K]།སེམས་ཀྱིས་འཛིན་པ་གང་གིས་སེམས་ཀུན་དུ་བཟུང་བར་[^776K]གྱུར་པ་སྟེ།དེ་ལྟར་བྱས་ནས་སེམས་ཀྱི་ཀུན་དུ་འཛིན་པ་ཞེས་བྱའོ།།སེར་སྣ་དང་གསོག་འཇོག་གི་དྲི་མ་བསལ་ནས་བཟང་པོ་དང་གཙང་མ་དང་།རུང་བ་ཞེས་བྱ་བ་འདི་དག་གི་བསྡུས་པའི་དོན་ནི་གང་སྦྱིན་པ་དང་།ཇི་ལྟར་སྦྱིན་པའོ།།གང་སྦྱིན་ཞེ་ན།བཟང་པོ་དང་།གཙང་མ་དང་།རུང་བའོ།།ཇི་ལྟར་ཞེ་ན།བཟང་པོས་ལུས་ཚིམ་པར་བྱེད་ཅིང་།གཙང་བ་དང་།རུང་བས་སེམས་འཛིན་པར་བྱེད་དོ།སེར་སྣའི་དྲི་མ་བསལ་བས་ནི་སྦྱིན་བདག་གིས་འདི་དང་གཞན་དུ་རྣམ་པར་སྨིན་པ་ལ་[^777K]ལོངས་སྤྱོད་ཆེན་པོ་འཐོབ་བོ[^778K]།།གསོག་འཇོག་གི་དྲི་མ་བསལ་བས་ནི་འདི་དང་གཞན་དུ་ལོངས་སྤྱོད་རྣམས་ལ་འཛིན་པ་མེད་པར་གྱུར་[^779K]ཏེ།རྒྱུ་མཐུན་པའི་འབྲས་བུའོ།།དེ་ལ་ཟང་ཟིང་དང་མི་འཇིགས་པའི་སྦྱིན་པ་རབ་ཏུ་དབྱེ་བ་དང་བཅས་པ་[^780K]ཞེས་བྱ་བ་ལ།ཟང་ཟིང་གི་[^781K]སྦྱིན་པ་ཉིད་ནི་འདིར་དབྱེ་བ་དང་བསླབ་པ་[^782K]ཡིན་གྱི།མི་འཇིགས་པའི་སྦྱིན་པ་ལ་ནི་འདིར་དབྱེ་བ་མེད་དོ།།མི་སྐྱོ་བར་སྦྱིན་པ་སྦྱིན་ཞེས་བྱ་བ་ལ།འདིའི་རྒྱུ་ལས་བརྩམས་ཏེ།བྱང་ཆུབ་སེམས་དཔའ་ཇི་ལྟར་སྦྱིན་པ་ལས་བརྩམས་ཏེ་རྐྱེན་དུ་བྱེད་པ་དེ་ལྟར་སློང་བ་པོས་[^783K]ཞེས་བྱ་བ་ལ་སོགས་པས་ཤེས་པར་བྱའོ།།མཆོག་ཏུ་འཛིན་པ་ཞེས་བྱ་བ་ནི་ལྟ་བ་རྣམ་པ་གསུམ་སྟེ།སྦྱིན་པ་འདིའི་འབྲས་བུ་མེད་དོ་ཞེས་བྱ་བའི་ལོག་པར་[^784K]ལྟ་བ་མཆོག་ཏུ་འཛིན་པའི་ལྟ་བ་སྟེ།འཚེ་བའི་སྦྱིན་པས་ཆོས་སུ་འགྱུར་རོ་ཞེས་བྱ་བའམ།ཚུལ་ཁྲིམས་མཆོག་ཏུ་འཛིན་པའི་ལྟ་བ་སྟེ།སྦྱིན་པ་ཤིན་ཏུ་རྫོགས་པ་ཙམ་གྱིས་འཇིག་རྟེན་པ་དང་འཇིག་རྟེན་ལས་འདས་པའི་རྣམ་པར་དག་པར་འགྱུར་རོ་ཞེས་བྱ་བའོ།།གང་གི་ཕྱིར་ཤིན་ཏུ་བསགས་ཤིང་ཕྱིས་དུས་གཅིག་ཏུ་སྦྱིན་པར་མི་བྱེད་པ་སྐྱོན་ཅི་ཡོད་ཅེ་ན།དེ་རབ་ཏུ་བསྟན་པའི་ཕྱིར་བྱང་ཆུབ་སེམས་དཔའ་ནི་སྦྱིན་པར་བྱ་བའི་ཆོས་དག་ཡོད་[^785K]བཞིན་དུ་ཞེས་བྱ་བ་ནས་བརྩམས་པ་སྟེ།སོགས་པར་བྱེད་པའི་ཉེས་པ་ལས་བརྩམས་ནས་སྦྱིན་པར་བྱ་བའི་ཆོས་དག་ཡོད་[^786K]བཞིན་དུ་ཞེས་བརྗོད་པར་བྱའོ།།སོགས་པར་བྱེད་པས་སློང་[^787K]མོ་པ་ཕྱིར་བཟློག་པའི་རྒྱུ་ནི་རྣམ་པ་གཉིས་ཡིན་ཏེ།སྦྱིན་པར་བྱ་བའི་ཆོས་མེད་པའམ་སློང་[^788K]མོ་པ་ཡང་དག་པར་སློང་བར་བྱེད་པ་མ་ཡིན་པའོ།།དེ་གཉི་གཡང་མེད་པ་[^789K]བཞིན་དུ་ཕྱིར་ཟློག་པར་[^790K]བྱེད་པ་ལ་སྐྱོན་གཉིས་སྟོན་པར་བྱེད་པ་ཉིད་དོ[^791K]།།སྦྱིན་པར་བྱ་བའི་ཆོས་ཡོད་བཞིན་དུ་སྦྱིན་པར་མི་སྤྲོ་བས་སློང་བ་ཕྱིར་ཟློག་པ་དང་།ཡང་དག་པར་སློང་བར་བྱེད་པ་ཉེ་བར་ལྷགས་པར་[^792K]གྱུར་ཀྱང་ཡང་དག་པར་སློང་བར་བྱེད་པ་དེ་དག་ལ་ཕྱིར་ཟློག་པར་བྱེད་པ་ནི་རིགས་པ་མ་མཐོང་ངོ་།།བྱང་ཆུབ་སེམས་དཔས་སྦྱིན་པར་བྱ་བའི་དངོས་པོ་ཡོད་བཞིན་དུ་སློང་མོ་པ་ཉེ་བར་ལྷགས་པ་སྤོང་བར་བཟོད་པ་[^793K]མ་ཡིན་ཏེ་ཕྱིར་སྤོང་བར་བྱེད་པ་ནི་རིགས་པ་མ་ཡིན་པར་མཐོང་བའི་ཕྱིར་རོ།།ཡང་དེ་ཅི་ལྟར་[^794K]སོགས་པར་འགྱུར།སློང་བ་ཕྱིར་བཟློག་པ་[^795K]མ་བྱས་པ་ལ་ནི་སོགས་པ་མེད་པའི་ཕྱིར་ཏེ།ཕྱིས་དུས་གཅིག་ཏུ་སྦྱིན་པར་བྱེད་པ་ལ་ཡོན་ཏན་མ་མཐོང་བས་སོགས་པའི་[^796K]སྦྱིན་པ་ལས་བསོད་ནམས་འདུ་བའི་སྒོ་ལྷག་པར་[^797K]མ་མཐོང་ཞེས་བྱ་བ་ནས་བརྩམས་ཏེ།བསོད་ནམས་ཁྱད་པར་ཡོད་པ་ཡོངས་སུ་འཛིན་པར་འགྱུར་ཞེས་བྱ་བ་ལ་སོགས་པས་སྟོན་ཏོ།།སྦྱིན་པར་བྱ་བའི་དངོས་པོ་ཡང་མཚུངས་ཏེ་ཞེས་བྱ་བ་ལ་སོགས་པས་ནི་སྦྱིན་པར་བྱ་བའི་རྫས་ཡོད་[^798K]ཀྱང་མཚུངས་ལ།སློང་བ་པོ་ཡང་མཚུངས་པ་རྣམས་ལ་ཁྱད་པར་ཡོད་པར་མཐོང་བས་བསགས་ཤིང་སྦྱིན་པར་མི་བྱའོ།།བྱང་ཆུབ་སེམས་དཔའ་ནི་སློང་བ་པོ་ལ་ཞེས་བྱ་བ་[^799K]སོགས་པ་ལ།དམའ་བའི་སེམས་ཀྱིས་ཞེས་བྱ་བ་ལ་སོགས་པས་ནི་བདག་ཉིད་ཀྱི་ང་རྒྱལ་བཅག་པ་སྟོན་ཏོ།།མི་བརྟེན་པའི་སྦྱིན་པའི་བསྡུས་པའི་དོན་ནི་ཚེ་འདིའི་གྲགས་པ་ལ་མི་བརྟེན་པ་སྟེ།དེ་ནི་རྟོག་པ་ཙམ་གྱིས་[^800K]བདག་ཉིད་སྨད་པ་[^801K]ཡིན་པའི་ཕྱིར་རོ།།ཞུམ་པ་མེད་པ་[^802K]དུས་གསུམ་དུ་སྤྲོས་པ་དང་[^803K]བཅས་པའོ།།ངན་པ་མ་ཡིན་པའི་སྦྱིན་པ་ནི་བདག་ལ་ཡོད་པའི་མཆོག་སྟེར་བའོ།།རྒྱབ་ཀྱིས་ཕྱོགས་པ་མེད་པའི་སྦྱིན་པ་ནི་མཛའ་བོ་དང་དགྲ་ལ་བྱེ་བྲག་མེད་པར་སྦྱིན་པ་གཏོང་བར་བྱེད་པ་སྟེ།སྙིང་རྗེ་དང་ལྡན་པའི་ཕྱིར་རོ།།ལམ་[^804K]ལ་མི་ལྟ་བའི་སྦྱིན་པ་གང་ཞེ་ན།ཕ་རོལ་གྱིས་སླར་བདག་ལ་ལན་བྱས་སུ་མི་རེ་བ་སྟེ།ཅིའི་ཕྱིར་ཞེ་ན།སྙིང་བརྩེ་བ་དང་ལྡན་པའི་ཕྱིར་རོ།།ཕན་འདོགས་སུ་རེ་བ་མེད་ཅེས་བྱ་བ་ནི་ཕན་གདགས་པ་ཉིད་ཀྱི་རྒྱུ་མཐོང་བ་སྟེ།བདེ་བ་འདོད་པ་སྲེད་པའི་མེས་བསྲེགས་པར་[^805K]གྱུར་པ་རྣམས་མཐུ་མེད་པ་མཐོང་བའི་ཕྱིར་རོ།།བདེ་བའི་རྒྱུ་འདོད་པས་འཇུག་པ་རྣམས་ལ་ཡང་ཕན་པ་དང་།སྙིང་བརྩེ་བའི་སེམས་ཀྱིས་དེའི་ཆེད་དུ་བསྟན་པར་བྱ་བའི་ཕྱིར་གསུངས་པ་ནི།སྐྱེ་བོ་རང་བཞིན་གྱིས་སྡུག་བསྔལ་བ་དག་མཐོང་བའི་ཕྱིར་ཞེས་བྱ་བའོ།།ཕྱི་མ་ལ་ལོངས་སྤྱོད་ཕུན་སུམ་ཚོགས་པའམ།རྣམ་པར་སྨིན་པ་ལ་རེ་བ་མེད་ཅེས་བྱ་བ་འདི་ལ།དེའི་རྒྱུ་བསྟན་པར་བྱ་བའི་ཕྱིར།འདུ་བྱེད་ཐམས་ཅད་ནི་སྙིང་པོ་མེད་པར་ལྟ་ཞེས་བྱ་བའོ།།ཅིའི་ཕྱིར་ལུས་ཕུན་སུམ་ཚོགས་པར་འགྱུར་བ་[^806K]སྦྱིན་པའི་འབྲས་བུ་རྣམ་པར་སྨིན་པ་ལ་རེ་བ་མེད་ཅེས་བྱ་བ་དེའི་རྒྱུ་སྟོན་པར་བྱེད་པ་ནི།བྱང་ཆུབ་མཆོག་ལ་ཕན་ཡོན་དུ་ལྟ་བའི་ཕྱིར་རོ་ཞེས་བྱ་བའོ།།ཡང་ན་ཉེས་པ་གཉི་ག་ཡང་མཐོང་བའི་ཕྱིར་ཏེ།འདུ་བྱེད་ཐམས་ཅད་སྙིང་པོ་མེད་པར་ལྟ་བ་དང་།དེའི་གཉེན་པོ་ཉིད་ལ་ཕན་ཡོན་དུ་ལྟ་བ་ཉིད་ཀྱི་ཕྱིར་རོ།།སྦྱིན་པ་རིམ་པར་ཕྱེ་བ་སྟེ་དགུ་པ་རྫོགས་སོ།།།།ཚུལ་ཁྲིམས་རིམ་པར་ཕྱེ་བ་ནི་གོང་དུ་ཕྱུང་བ་ཡིན།སློབ་དཔོན་ཡོན་ཏན་འོད་ཀྱིས་མཛད་པ་བྱང་ཆུབ་སེམས་དཔའི་སའི་འགྲེལ་པ་ལས་ཇི་སྙེད་འགྱུར་བ་རྫོགས་སོ།།།།རྒྱ་གར་གྱི་མཁན་པོ་དཱི་པཾ་ཀ་ར་ཤྲཱི་ཛྙཱ་ན་དང་།ལོ་ཙཱ་བ་དགེ་སློང་ཚུལ་ཁྲིམས་རྒྱལ་བས་བསྒྱུར་ཅིང་ཞུས་ཏེ་གཏན་ལ་ཕབ་པ།།༄།བྱང་ཆུབ་སེམས་དཔའི་ཚུལ་ཁྲིམས་ཀྱི་ལེའུ་འགྲེལ་བ་བཞུགས་སོ།།[^807K]

[^1K]: འདོགས་པས། སྣར་ཐང་།
[^2K]: འགྱུར་བ། སྣར་ཐང་། པེ་ཅིན།
[^3K]: མཐོང་བས་སམ། སྣར་ཐང་། པེ་ཅིན།
[^4K]: ཀྱིས། སྣར་ཐང་། པེ་ཅིན།
[^5K]: གཟུང་བ། སྣར་ཐང་།
[^6K]: བྱའོ། སྣར་ཐང་། པེ་ཅིན།
[^7K]: ཏུའི། སྣར་ཐང་། པེ་ཅིན།
[^8K]: མཐའ་པ། སྣར་ཐང་། པེ་ཅིན།
[^9K]: མོ། སྣར་ཐང་། པེ་ཅིན།
[^10K]: ཀྱི། སྣར་ཐང་། པེ་ཅིན།
[^11K]: ཞེས་བྱ། སྣར་ཐང་། པེ་ཅིན།
[^12K]: ནི་བརྩམ། སྣར་ཐང་། པེ་ཅིན།
[^13K]: འདོད་ས་པས། སྣར་ཐང་། པེ་ཅིན།
[^14K]: ཕན་པ། སྣར་ཐང་། པེ་ཅིན།
[^15K]: ཕན་པ། སྣར་ཐང་། པེ་ཅིན།
[^16K]: ཀྱི། སྣར་ཐང་། པེ་ཅིན།
[^17K]: གྱིས། སྣར་ཐང་། པེ་ཅིན།
[^18K]: རིག་པ་ཅན་མ། སྣར་ཐང་།
[^19K]: ཐོབ། སྣར་ཐང་།
[^20K]: ལ་སོགས་པའི། སྣར་ཐང་། པེ་ཅིན།
[^21K]: ལས་གཞན་པའི། སྣར་ཐང་། པེ་ཅིན།
[^22K]: རྟེན། སྣར་ཐང་། པེ་ཅིན།
[^23K]: ཇི་ལྟ། སྣར་ཐང་། པེ་ཅིན།
[^24K]: རྟོན་པ། སྣར་ཐང་། པེ་ཅིན།
[^25K]: རྟོན་པ། སྣར་ཐང་། པེ་ཅིན།
[^26K]: ཏེ། སྣར་ཐང་།
[^27K]: ལ། སྣར་ཐང་། པེ་ཅིན།
[^28K]: བགོ་བཤའ། ཞེས་པར་མ་གཞན་ནང་མེད།
[^29K]: བྱའམ། སྣར་ཐང་། པེ་ཅིན།
[^30K]: ནས། སྣར་ཐང་། པེ་ཅིན།
[^31K]: བསྒྲུབ་པ། སྣར་ཐང་། པེ་ཅིན།
[^32K]: བྱ་བའོ། སྣར་ཐང་། པེ་ཅིན།
[^33K]: ཀྱི། ཞེས་པར་མ་གཞན་ནང་མེད།
[^34K]: འཇིགས་པའི། སྣར་ཐང་། པེ་ཅིན།
[^35K]: ལ། ཞེས་པར་མ་གཞན་ནང་མེད།
[^36K]: བསླུ། སྣར་ཐང་། པེ་ཅིན།
[^37K]: སྟོན་པའོ། སྣར་ཐང་། པེ་ཅིན།
[^38K]: ལ། ཞེས་པར་མ་གཞན་ནང་མེད།
[^39K]: དྲག་པོ། སྣར་ཐང་། པེ་ཅིན།
[^40K]: དེ་ལ་ཡང། སྣར་ཐང་། པེ་ཅིན།
[^41K]: དངོས། སྣར་ཐང་། པེ་ཅིན།
[^42K]: བསྡུད་པའི། སྣར་ཐང་།
[^43K]: འདོགས། སྣར་ཐང་། པེ་ཅིན།
[^44K]: བྱིན་པར། སྣར་ཐང་། པེ་ཅིན།
[^45K]: ལས། སྣར་ཐང་། པེ་ཅིན།
[^46K]: ནི། ཞེས་པར་མ་གཞན་ནང་མེད།
[^47K]: ཏེ། སྣར་ཐང་། པེ་ཅིན།
[^48K]: འཁོན། སྣར་ཐང་།
[^49K]: འབེབས་པའི། སྣར་ཐང་། པེ་ཅིན།
[^50K]: རྩོམ་པ། སྣར་ཐང་། པེ་ཅིན།
[^51K]: རྩོམ་པ། སྣར་ཐང་། པེ་ཅིན།
[^52K]: ཀྱིས། སྣར་ཐང་། པེ་ཅིན།
[^53K]: གྱི། སྣར་ཐང་། པེ་ཅིན།
[^54K]: ཀྱིས། སྣར་ཐང་། པེ་ཅིན།
[^55K]: ཉིད། སྣར་ཐང་། པེ་ཅིན།
[^56K]: བརྟན་པའོ། སྣར་ཐང་། པེ་ཅིན།
[^57K]: གཞན་པ། སྣར་ཐང་། པེ་ཅིན།
[^58K]: རྩལ་བ། སྣར་ཐང་། པེ་ཅིན།
[^59K]: འབྲང། སྣར་ཐང་། པེ་ཅིན།
[^60K]: རིགས་པའི། སྣར་ཐང་། པེ་ཅིན།
[^61K]: བརྟུལ་བ། སྣར་ཐང་། པེ་ཅིན།
[^62K]: ཇི་ལྟ་བུར། སྣར་ཐང་། པེ་ཅིན།
[^63K]: གྱིས་ཁྱད་པར། ཞེས་པར་མ་གཞན་ནང་མེད།
[^64K]: བྱས་ནས། སྣར་ཐང་། པེ་ཅིན།
[^65K]: སྐྱེད། སྣར་ཐང་། པེ་ཅིན།
[^66K]: སྐྱེད་པ། སྣར་ཐང་། པེ་ཅིན།
[^67K]: ཉོན་མོངས་པའི། སྣར་ཐང་། པེ་ཅིན།
[^68K]: ཐོབ་པ། སྣར་ཐང་།
[^69K]: རྫོགས་པར། སྣར་ཐང་། པེ་ཅིན།
[^70K]: ནུས་པའི། སྣར་ཐང་།
[^71K]: ན། སྣར་ཐང་། པེ་ཅིན།
[^72K]: ཀྱི། སྣར་ཐང་། པེ་ཅིན།
[^73K]: གཞན་རྣམ་རིག། སྣར་ཐང་། པེ་ཅིན།
[^74K]: ཚོགས། སྣར་ཐང་། པེ་ཅིན།
[^75K]: སྟོན་ཏོ། སྣར་ཐང་། པེ་ཅིན།
[^76K]: སེམས་དཔའི། སྣར་ཐང་། པེ་ཅིན།
[^77K]: ཡོན་གནས། སྣར་ཐང་། པེ་ཅིན།
[^78K]: མ། ཞེས་པར་མ་གཞན་ནང་མེད།
[^79K]: སྒྲུབ་པ། སྣར་ཐང་། པེ་ཅིན།
[^80K]: སྒྲུབ་པའིའོ། སྣར་ཐང་། པེ་ཅིན།
[^81K]: རིང་མོ། སྣར་ཐང་། པེ་ཅིན།
[^82K]: ན། སྣར་ཐང་། པེ་ཅིན།
[^83K]: ནི། ཞེས་པར་མ་གཞན་ནང་མེད།
[^84K]: ཐོབ་པར། སྣར་ཐང་།
[^85K]: སྡུད་པ། སྣར་ཐང་། པེ་ཅིན།
[^86K]: འདའ་བའི། སྣར་ཐང་། པེ་ཅིན།
[^87K]: སྦྱོར་བ། སྣར་ཐང་། པེ་ཅིན།
[^88K]: ཉེ་བར། སྣར་ཐང་། པེ་ཅིན།
[^89K]: ན། སྣར་ཐང་། པེ་ཅིན།
[^90K]: ལྡན་མཚུངས་པར་ལྡན་པས་པར། སྣར་ཐང་། པེ་ཅིན།
[^91K]: ལས། སྣར་ཐང་། པེ་ཅིན།
[^92K]: ཞེས་བྱ་རྗོད། སྣར་ཐང་། པེ་ཅིན།
[^93K]: རྗོད་པ། སྣར་ཐང་། པེ་ཅིན།
[^94K]: གྱིས། སྣར་ཐང་། པེ་ཅིན།
[^95K]: ཀ་པ། སྣར་ཐང་། པེ་ཅིན།
[^96K]: ངེས་པས། སྣར་ཐང་། པེ་ཅིན།
[^97K]: རིགས། ཞེས་པར་མ་གཞན་ནང་མེད།
[^98K]: སློབ་པས། སྣར་ཐང་།
[^99K]: སེམས་པའི། སྣར་ཐང་། པེ་ཅིན།
[^100K]: བཞིས། སྣར་ཐང་། པེ་ཅིན།
[^101K]: ལ། སྣར་ཐང་། པེ་ཅིན།
[^102K]: ཡིད། ཞེས་པར་མ་གཞན་ནང་མེད།
[^103K]: ནི། ཞེས་པར་མ་གཞན་ནང་མེད།
[^104K]: ཁྱད་པར། སྣར་ཐང་། པེ་ཅིན།
[^105K]: ལྡན་པ། སྣར་ཐང་། པེ་ཅིན།
[^106K]: བརྟན་པ། སྣར་ཐང་། པེ་ཅིན།
[^107K]: ཡང་དག་པའི། སྣར་ཐང་། པེ་ཅིན།
[^108K]: ལ། སྣར་ཐང་། པེ་ཅིན།
[^109K]: བཞིའི་རྒྱུའི་སྡུས་པའི། སྣར་ཐང་། པེ་ཅིན།
[^110K]: དང་ལྡན་པ། ཞེས་པར་མ་གཞན་ནང་མེད།
[^111K]: ཡོད་པ་པའོ། སྣར་ཐང་། པེ་ཅིན།
[^112K]: བསྡུས་པའི། སྣར་ཐང་། པེ་ཅིན།
[^113K]: གྱིས། སྣར་ཐང་། པེ་ཅིན།
[^114K]: དང། སྣར་ཐང་། པེ་ཅིན།
[^115K]: ནི། སྣར་ཐང་། པེ་ཅིན།
[^116K]: སྐྱེད་པའི། སྣར་ཐང་། པེ་ཅིན།
[^117K]: བརྟན་པས། སྣར་ཐང་། པེ་ཅིན།
[^118K]: བསྐྱེད་པ་བརྟན་པའི། པེ་ཅིན།
[^119K]: རིགས་པ། སྣར་ཐང་། པེ་ཅིན།
[^120K]: བྱང་ཏུ་ངེས་པའི། སྣར་ཐང་། པེ་ཅིན།
[^121K]: སྒྲུབ་པའི། སྣར་ཐང་། པེ་ཅིན།
[^122K]: དང། ཞེས་པར་མ་གཞན་ནང་མེད།
[^123K]: དེ། སྣར་ཐང་། པེ་ཅིན།
[^124K]: སེམས་དཔའ། སྣར་ཐང་། པེ་ཅིན།
[^125K]: དང་བདག། སྣར་ཐང་། པེ་ཅིན།
[^126K]: བསྐྱེད་པའི། སྣར་ཐང་། པེ་ཅིན།
[^127K]: སེམས། ཞེས་པར་མ་གཞན་ནང་མེད།
[^128K]: ནས། ཞེས་པར་མ་གཞན་ནང་མེད།
[^129K]: སེམས་དཔའ་རྣམས་ཀྱི་བྱང་ཆུབ། ཞེས་པར་མ་གཞན་ནང་མེད།
[^130K]: ཞེས་བྱས། སྣར་ཐང་། པེ་ཅིན།
[^131K]: ཞེས་བྱས། སྣར་ཐང་། པེ་ཅིན།
[^132K]: སྒྲུབ་པའོ། སྣར་ཐང་། པེ་ཅིན།
[^133K]: བཏང་བའོ། སྣར་ཐང་། པེ་ཅིན།
[^134K]: བཏང་བ། སྣར་ཐང་། པེ་ཅིན།
[^135K]: སྦྱང་བར། སྣར་ཐང་། པེ་ཅིན།
[^136K]: སེམས་དཔས། སྣར་ཐང་། པེ་ཅིན།
[^137K]: ནོ། སྣར་ཐང་། པེ་ཅིན།
[^138K]: ཡང། ཞེས་པར་མ་གཞན་ནང་མེད།
[^139K]: དགེ་བ། སྣར་ཐང་། པེ་ཅིན།
[^140K]: ཀྱིས། སྣར་ཐང་།
[^141K]: ལ། སྣར་ཐང་། པེ་ཅིན།
[^142K]: གྱུར། སྣར་ཐང་། པེ་ཅིན།
[^143K]: ནོ། སྣར་ཐང་། པེ་ཅིན།
[^144K]: ཀྱི། སྣར་ཐང་། པེ་ཅིན།
[^145K]: བྱ་བ་པར་རོ། སྣར་ཐང་། པེ་ཅིན།
[^146K]: མེད་པ། སྣར་ཐང་། པེ་ཅིན།
[^147K]: འགྲོ། སྣར་ཐང་། པེ་ཅིན།
[^148K]: ནི། ཞེས་པར་མ་གཞན་ནང་མེད།
[^149K]: ཏུ། སྣར་ཐང་། པེ་ཅིན།
[^150K]: དང་རང་གི་མཐོ་རིས་ཀྱི་ཕྱིར། ཞེས་པར་མ་གཞན་ནང་མེད།
[^151K]: དོ། སྣར་ཐང་། པེ་ཅིན།
[^152K]: སྒྱུར་བ། སྣར་ཐང་། པེ་ཅིན།
[^153K]: བསྐྱེད་པར། སྣར་ཐང་། པེ་ཅིན།
[^154K]: འདུལ་བ། སྣར་ཐང་། པེ་ཅིན།
[^155K]: འཛུད་པར། སྣར་ཐང་། པེ་ཅིན།
[^156K]: བདེ། སྣར་ཐང་། པེ་ཅིན།
[^157K]: བྱུང་བའི། སྣར་ཐང་། པེ་ཅིན།
[^158K]: གྱི། སྣར་ཐང་། པེ་ཅིན།
[^159K]: ཏེ། སྣར་ཐང་། པེ་ཅིན།
[^160K]: ཡང། སྣར་ཐང་། པེ་ཅིན།
[^161K]: གིས། ཞེས་པར་མ་གཞན་ནང་མེད།
[^162K]: མ། སྣར་ཐང་། པེ་ཅིན།
[^163K]: སྦྱིན་པའི། སྣར་ཐང་། པེ་ཅིན།
[^164K]: འབྱུང། སྣར་ཐང་། པེ་ཅིན།
[^165K]: ཞེས་བྱ། སྣར་ཐང་། པེ་ཅིན།
[^166K]: མཐུན་པའི། སྣར་ཐང་། པེ་ཅིན།
[^167K]: འཕངས་པའི། སྣར་ཐང་། པེ་ཅིན།
[^168K]: གི། སྣར་ཐང་། པེ་ཅིན།
[^169K]: ཞེས་བྱ་པ། པེ་ཅིན།
[^170K]: མཐོང་བ། སྣར་ཐང་། པེ་ཅིན།
[^171K]: ཕལ་པོ་ཆེ་བ། སྣར་ཐང་། པེ་ཅིན།
[^172K]: ཡིན། ཞེས་པར་མ་གཞན་ནང་མེད།
[^173K]: ཆོག། སྣར་ཐང་། པེ་ཅིན།
[^174K]: ཡིན། ཞེས་པར་མ་གཞན་ནང་མེད།
[^175K]: ཇི་ལྟར། ཅོ་ནེ། སྣར་ཐང་། པེ་ཅིན།
[^176K]: ལུགས། སྣར་ཐང་། པེ་ཅིན།
[^177K]: ལུགས། སྣར་ཐང་། པེ་ཅིན།
[^178K]: ལ། ཞེས་པར་མ་གཞན་ནང་མེད།
[^179K]: བསླུ་བ། སྣར་ཐང་། པེ་ཅིན།
[^180K]: དུ། སྣར་ཐང་། པེ་ཅིན།
[^181K]: ཏོ། སྣར་ཐང་། པེ་ཅིན།
[^182K]: དེ་ནི། ཞེས་པར་མ་གཞན་ནང་མེད།
[^183K]: ལས། ཞེས་པར་མ་གཞན་ནང་མེད།
[^184K]: གཟུང། སྣར་ཐང་། པེ་ཅིན།
[^185K]: གོང། སྣར་ཐང་། པེ་ཅིན།
[^186K]: བཅད་པའི། སྣར་ཐང་། པེ་ཅིན།
[^187K]: ཀྱི། སྣར་ཐང་།
[^188K]: བཅད་པར། སྣར་ཐང་། པེ་ཅིན།
[^189K]: བཅད་པའི། སྣར་ཐང་། པེ་ཅིན།
[^190K]: ཁྲིད་པ། སྣར་ཐང་། པེ་ཅིན།
[^191K]: འདོད་པར། སྣར་ཐང་། པེ་ཅིན།
[^192K]: ལས། སྣར་ཐང་། པེ་ཅིན།
[^193K]: མཐུན་པའི། སྣར་ཐང་། པེ་ཅིན།
[^194K]: གྱིས། སྣར་ཐང་། པེ་ཅིན།
[^195K]: ཇི་ལྟ་བུས། སྣར་ཐང་། པེ་ཅིན།
[^196K]: ཇི་ལྟ་བུ། སྣར་ཐང་། པེ་ཅིན།
[^197K]: ཉིད། པེ་ཅིན།
[^198K]: རིང་པོར། སྣར་ཐང་། པེ་ཅིན།
[^199K]: འབྱུང་བས། སྣར་ཐང་། པེ་ཅིན།
[^200K]: འགོད་པའོ། སྣར་ཐང་། པེ་ཅིན།
[^201K]: འདྲ་བའི། སྣར་ཐང་། པེ་ཅིན།
[^202K]: སོག་པར། སྣར་ཐང་། པེ་ཅིན།
[^203K]: ལ་སོགས་པ། སྣར་ཐང་། པེ་ཅིན།
[^204K]: ཡང། ཞེས་པར་མ་གཞན་ནང་མེད།
[^205K]: སྦྱོར་བ། སྣར་ཐང་། པེ་ཅིན།
[^206K]: བྱེད། སྣར་ཐང་། པེ་ཅིན།
[^207K]: དེ། སྣར་ཐང་། པེ་ཅིན།
[^208K]: ཆེན་པོ། སྣར་ཐང་། པེ་ཅིན།
[^209K]: དེས་ན། སྣར་ཐང་། པེ་ཅིན།
[^210K]: མངོན་དུ། སྣར་ཐང་། པེ་ཅིན།
[^211K]: ལྟ། སྣར་ཐང་། པེ་ཅིན།
[^212K]: སྒྲུབ་པར། སྣར་ཐང་། པེ་ཅིན།
[^213K]: ཀྱིས། སྣར་ཐང་། པེ་ཅིན།
[^214K]: ལུས་དང། སྣར་ཐང་། པེ་ཅིན།
[^215K]: ཉིད་ལས། སྣར་ཐང་། པེ་ཅིན།
[^216K]: ཀྱིས། སྣར་ཐང་། པེ་ཅིན།
[^217K]: ཡོངས་སུ། ཞེས་པར་མ་གཞན་ནང་མེད།
[^218K]: འདི། སྣར་ཐང་། པེ་ཅིན།
[^219K]: རྩལ། སྣར་ཐང་། པེ་ཅིན།
[^220K]: དེ་ལྟ། སྣར་ཐང་། པེ་ཅིན།
[^221K]: ལ། ཞེས་པར་མ་གཞན་ནང་མེད།
[^222K]: རྣམས། ཞེས་པར་མ་གཞན་ནང་མེད།
[^223K]: ཀྱིས། སྣར་ཐང་། པེ་ཅིན།
[^224K]: ལ། སྣར་ཐང་། པེ་ཅིན།
[^225K]: མེད་པར། པེ་ཅིན།
[^226K]: ནི། ཞེས་པར་མ་གཞན་ནང་མེད།
[^227K]: བསྒོམ་པའམ། སྣར་ཐང་། པེ་ཅིན།
[^228K]: ཀྱིས། སྣར་ཐང་། པེ་ཅིན།
[^229K]: རིགས་པ། སྣར་ཐང་། པེ་ཅིན།
[^230K]: ནི། ཞེས་པར་མ་གཞན་ནང་མེད།
[^231K]: འབྱུང། སྣར་ཐང་། པེ་ཅིན།
[^232K]: བཙལ་བའི། སྣར་ཐང་། པེ་ཅིན།
[^233K]: གྱི། སྣར་ཐང་། པེ་ཅིན།
[^234K]: འདུས་བྱས། སྣར་ཐང་། པེ་ཅིན།
[^235K]: དང། ཞེས་པར་མ་གཞན་ནང་མེད།
[^236K]: བཏང། སྣར་ཐང་། པེ་ཅིན།
[^237K]: གྱི། སྣར་ཐང་། པེ་ཅིན།
[^238K]: ཡང། ཞེས་པར་མ་གཞན་ནང་མེད།
[^239K]: སེམས་བཏུལ་བ་རྣམས་ཀྱི། པེ་ཅིན། སེམས་བརྟུལ་བ་རྣམས་ཀྱི། སྣར་ཐང་།
[^240K]: ལ། སྣར་ཐང་། པེ་ཅིན།
[^241K]: སུ། ཞེས་པར་མ་གཞན་ནང་མེད།
[^242K]: དེ། སྣར་ཐང་། པེ་ཅིན།
[^243K]: འདིའི། སྣར་ཐང་། པེ་ཅིན།
[^244K]: མི། སྣར་ཐང་།
[^245K]: རྟགས། སྣར་ཐང་། པེ་ཅིན།
[^246K]: མི། སྣར་ཐང་། པེ་ཅིན།
[^247K]: འགྱུར་པའི། སྣར་ཐང་། པེ་ཅིན།
[^248K]: སྨོས་པ་ནི། སྣར་ཐང་། པེ་ཅིན།
[^249K]: ཉམས་པ། སྣར་ཐང་། པེ་ཅིན།
[^250K]: དེ་ཡི། སྣར་ཐང་། པེ་ཅིན།
[^251K]: སྟོར་བས། སྣར་ཐང་། པེ་ཅིན།
[^252K]: བསྒོམས་པས། ཅོ་ནེ། སྣར་ཐང་། པེ་ཅིན།
[^253K]: སྤངས་པ། ཞེས་པར་མ་གཞན་ནང་མེད།
[^254K]: བྱ་བ་པ། སྣར་ཐང་། པེ་ཅིན།
[^255K]: ལས་ཀྱི། སྣར་ཐང་། པེ་ཅིན།
[^256K]: གནོན་པ། སྣར་ཐང་། པེ་ཅིན།
[^257K]: གིས། སྣར་ཐང་། པེ་ཅིན།
[^258K]: གྱི། སྣར་ཐང་།
[^259K]: གཞི། སྣར་ཐང་། པེ་ཅིན།
[^260K]: བཞིན་པའི། སྣར་ཐང་།
[^261K]: ཡོད་པས་པའོ། སྣར་ཐང་། པེ་ཅིན།
[^262K]: བྱའོ། སྣར་ཐང་། པེ་ཅིན།
[^263K]: དབྱེ་བ། སྣར་ཐང་། པེ་ཅིན།
[^264K]: ལ། ཞེས་པར་མ་གཞན་ནང་མེད།
[^265K]: མི། སྣར་ཐང་། པེ་ཅིན།
[^266K]: སྨོས་པ། སྣར་ཐང་། པེ་ཅིན།
[^267K]: འདི། སྣར་ཐང་། པེ་ཅིན།
[^268K]: ནི། ཞེས་པར་མ་གཞན་ནང་མེད།
[^269K]: ལ། ཞེས་པར་མ་གཞན་ནང་མེད།
[^270K]: བསྟན་པས། སྣར་ཐང་།
[^271K]: འོངས་པའི། སྣར་ཐང་། པེ་ཅིན།
[^272K]: བསྟན་པར། སྣར་ཐང་། པེ་ཅིན།
[^273K]: རྟོགས་གེ་པ། ཅོ་ནེ།
[^274K]: ཡིན། ཞེས་པར་མ་གཞན་ནང་མེད།
[^275K]: གི། ཞེས་པར་མ་གཞན་ནང་མེད།
[^276K]: ནི། ཞེས་པར་མ་གཞན་ནང་མེད།
[^277K]: སྔ་མ། སྣར་ཐང་། པེ་ཅིན།
[^278K]: དང། སྣར་ཐང་།
[^279K]: ལྡན་རྟོག་གེ་པ།།དེ་དག་དང། ཞེས་པར་མ་གཞན་ནང་མེད།
[^280K]: ལུང། སྣར་ཐང་། པེ་ཅིན།
[^281K]: བརྟགས་པའི། སྣར་ཐང་། པེ་ཅིན།
[^282K]: གཟུང། སྣར་ཐང་། པེ་ཅིན།
[^283K]: མེད་པར། སྣར་ཐང་། པེ་ཅིན།
[^284K]: གང་ཟག་པ། སྣར་ཐང་། པེ་ཅིན།
[^285K]: ལོ། སྣར་ཐང་། པེ་ཅིན།
[^286K]: གི། སྣར་ཐང་། པེ་ཅིན།
[^287K]: ནི། སྣར་ཐང་། པེ་ཅིན།
[^288K]: བསྡུ་བ། སྣར་ཐང་། པེ་ཅིན།
[^289K]: འཐོབ་པར། སྣར་ཐང་། པེ་ཅིན།
[^290K]: གང། སྣར་ཐང་། པེ་ཅིན།
[^291K]: གང་ཟག། སྣར་ཐང་། པེ་ཅིན།
[^292K]: དོ། སྣར་ཐང་། པེ་ཅིན།
[^293K]: དེས། སྣར་ཐང་། པེ་ཅིན།
[^294K]: རྟགས་པ། སྣར་ཐང་། པེ་ཅིན།
[^295K]: ཤེས་བ། སྣར་ཐང་། པེ་ཅིན།
[^296K]: རྩ་བ། སྣར་ཐང་། པེ་ཅིན།
[^297K]: རྟག་པ། སྣར་ཐང་། པེ་ཅིན།
[^298K]: ནི། སྣར་ཐང་། པེ་ཅིན།
[^299K]: རྟག་པའི། སྣར་ཐང་། པེ་ཅིན།
[^300K]: ཀྱིས། སྣར་ཐང་། པེ་ཅིན།
[^301K]: འདུས་མ་པས་བྱ་བ་ནི། སྣར་ཐང་།
[^302K]: བརྟགས་པ། སྣར་ཐང་། པེ་ཅིན།
[^303K]: འགགས་པར། སྣར་ཐང་། པེ་ཅིན།
[^304K]: བརྟགས་པ། སྣར་ཐང་། པེ་ཅིན།
[^305K]: མཚུངས། སྣར་ཐང་། པེ་ཅིན།
[^306K]: ཁྱད། སྣར་ཐང་། པེ་ཅིན།
[^307K]: མི། ཞེས་པར་མ་གཞན་ནང་མེད།
[^308K]: ཕན་ཡོན། སྣར་ཐང་། པེ་ཅིན།
[^309K]: ཆོས། ཞེས་པར་མ་གཞན་ནང་མེད།
[^310K]: ཡང་དག་པའི། སྣར་ཐང་། པེ་ཅིན།
[^311K]: བྱའོ། སྣར་ཐང་།
[^312K]: སྦྱོར། སྣར་ཐང་། པེ་ཅིན།
[^313K]: དང་སྦྱོར་རོ། སྣར་ཐང་། པེ་ཅིན།
[^314K]: ནི། སྣར་ཐང་། པེ་ཅིན།
[^315K]: མང་པོ། སྣར་ཐང་། པེ་ཅིན།
[^316K]: སྦྱར་བས། སྣར་ཐང་། པེ་ཅིན།
[^317K]: ནི། ཞེས་པར་མ་གཞན་ནང་མེད།
[^318K]: ཆོས་ཉིད་ཅེས་བྱ་བ། སྣར་ཐང་། པེ་ཅིན།
[^319K]: ཉིད། ཞེས་པར་མ་གཞན་ནང་མེད།
[^320K]: བཀོལ། སྣར་ཐང་། པེ་ཅིན།
[^321K]: དེའི། སྣར་ཐང་།
[^322K]: བྱ། ཞེས་པར་མ་གཞན་ནང་མེད།
[^323K]: འདུ། སྣར་ཐང་།
[^324K]: ན། སྣར་ཐང་། པེ་ཅིན།
[^325K]: བདེ་བ། སྣར་ཐང་། པེ་ཅིན།
[^326K]: བཏགས་པའི། སྣར་ཐང་། པེ་ཅིན།
[^327K]: བཏགས་པ། སྣར་ཐང་། པེ་ཅིན།
[^328K]: སྟོང་པ་པའི། སྣར་ཐང་། པེ་ཅིན།
[^329K]: བཏགས་པའི། སྣར་ཐང་། པེ་ཅིན།
[^330K]: བཏགས་པའི། སྣར་ཐང་། པེ་ཅིན།
[^331K]: བཏགས་པའི། སྣར་ཐང་། པེ་ཅིན།
[^332K]: བཏགས་པ། སྣར་ཐང་། པེ་ཅིན།
[^333K]: གིས། སྣར་ཐང་། པེ་ཅིན།
[^334K]: དེ། སྣར་ཐང་། པེ་ཅིན།
[^335K]: མཐོང། སྣར་ཐང་། པེ་ཅིན།
[^336K]: ཡང་དག་པ་པར། སྣར་ཐང་། པེ་ཅིན།
[^337K]: བརྟགས་པ། སྣར་ཐང་། པེ་ཅིན།
[^338K]: ཞེས་བྱ་བ་ལ། སྣར་ཐང་། པེ་ཅིན།
[^339K]: ཤེས་བ། སྣར་ཐང་། པེ་ཅིན།
[^340K]: སྒྱུར་བ། སྣར་ཐང་། པེ་ཅིན།
[^341K]: སྒྱུར་བའོ། སྣར་ཐང་། པེ་ཅིན།
[^342K]: མཐུན། སྣར་ཐང་། པེ་ཅིན།
[^343K]: དེ་ལ། སྣར་ཐང་། པེ་ཅིན།
[^344K]: འདི་ཡིས། སྣར་ཐང་། པེ་ཅིན།
[^345K]: གི། སྣར་ཐང་། པེ་ཅིན།
[^346K]: གཞག། སྣར་ཐང་། པེ་ཅིན།
[^347K]: སྟོན། པེ་ཅིན།
[^348K]: ཀྱི། སྣར་ཐང་། པེ་ཅིན།
[^349K]: མཚུངས་པར་བ་སྟེ། སྣར་ཐང་། པེ་ཅིན།
[^350K]: རྟོགས་པ། སྣར་ཐང་། པེ་ཅིན།
[^351K]: གཟུང་བའི། པེ་ཅིན།
[^352K]: འཐོབ་པོ། སྣར་ཐང་། པེ་ཅིན།
[^353K]: ལེགས་པ། ཅོ་ནེ།
[^354K]: ཤེས་པའི། སྣར་ཐང་། པེ་ཅིན།
[^355K]: ལ། སྣར་ཐང་། པེ་ཅིན།
[^356K]: སྒོམ་པས། སྣར་ཐང་། པེ་ཅིན།
[^357K]: སྒྲུབ་པ། སྣར་ཐང་། པེ་ཅིན།
[^358K]: གཉིས་པ། སྣར་ཐང་། པེ་ཅིན།
[^359K]: ཀྱིས། སྣར་ཐང་། པེ་ཅིན།
[^360K]: གཉིས། སྣར་ཐང་། པེ་ཅིན།
[^361K]: འཐོབ་པའི། སྣར་ཐང་། པེ་ཅིན།
[^362K]: སྒྲུབ་པ། སྣར་ཐང་། པེ་ཅིན།
[^363K]: འཐོབ་པའི། སྣར་ཐང་། པེ་ཅིན།
[^364K]: ད། སྣར་ཐང་། པེ་ཅིན།
[^365K]: རིགས། སྣར་ཐང་། པེ་ཅིན།
[^366K]: འཐོབ་པར། སྣར་ཐང་། པེ་ཅིན།
[^367K]: བཏགས་པ། སྣར་ཐང་། པེ་ཅིན།
[^368K]: སྒྲུབ་པ། སྣར་ཐང་། པེ་ཅིན།
[^369K]: ཞེས་བྱས། སྣར་ཐང་།
[^370K]: འདི། ཞེས་པར་མ་གཞན་ནང་མེད།
[^371K]: མེད་པ། སྣར་ཐང་། པེ་ཅིན།
[^372K]: བསྒྲུབ་པའོ། སྣར་ཐང་། པེ་ཅིན།
[^373K]: མདོ་དེའི། སྣར་ཐང་། པེ་ཅིན།
[^374K]: གཞན། སྣར་ཐང་། པེ་ཅིན།
[^375K]: འདི་ལྟ་བུ་ནི། སྣར་ཐང་། པེ་ཅིན།
[^376K]: དེ། ཞེས་པར་མ་གཞན་ནང་མེད།
[^377K]: ནི། སྣར་ཐང་། པེ་ཅིན།
[^378K]: མཐའ་པ་དག། སྣར་ཐང་།
[^379K]: ཉོན་མོངས། སྣར་ཐང་། པེ་ཅིན།
[^380K]: ཞེས་བྱས་པའོ། སྣར་ཐང་། པེ་ཅིན།
[^381K]: རུང་བ། སྣར་ཐང་། པེ་ཅིན།
[^382K]: ནི། སྣར་ཐང་། པེ་ཅིན།
[^383K]: དེ། སྣར་ཐང་། པེ་ཅིན།
[^384K]: དེས་ན། སྣར་ཐང་། པེ་ཅིན།
[^385K]: མཐུའི། སྣར་ཐང་། པེ་ཅིན།
[^386K]: བསྡུས། སྣར་ཐང་། པེ་ཅིན།
[^387K]: ནི། ཞེས་པར་མ་གཞན་ནང་མེད།
[^388K]: ལས། སྣར་ཐང་།
[^389K]: དུ། ཞེས་པར་མ་གཞན་ནང་མེད།
[^390K]: གཏོགས་པའི། སྣར་ཐང་། པེ་ཅིན།
[^391K]: འཕེལ་བ་མ་ཐོབ་པས། སྣར་ཐང་། པེ་ཅིན།
[^392K]: ཀྱི། སྣར་ཐང་། པེ་ཅིན།
[^393K]: ནི། སྣར་ཐང་། པེ་ཅིན།
[^394K]: བསྐྱེད་པས། སྣར་ཐང་། པེ་ཅིན།
[^395K]: དང། ཞེས་པར་མ་གཞན་ནང་མེད།
[^396K]: ལ་ནམ་མཁའ་ལ་སོགས་པ་རྣམས། ཞེས་པར་མ་གཞན་ནང་མེད།
[^397K]: ཀྱི། སྣར་ཐང་། པེ་ཅིན།
[^398K]: མེད་པའི། སྣར་ཐང་།
[^399K]: བསྡུད་པ། སྣར་ཐང་། པེ་ཅིན།
[^400K]: བྱེད་པ་པའོ། སྣར་ཐང་། པེ་ཅིན།
[^401K]: བསྡུད་པ། སྣར་ཐང་། པེ་ཅིན།
[^402K]: ལ། སྣར་ཐང་། པེ་ཅིན།
[^403K]: སྒྲུབ་པ་དང། སྣར་ཐང་། པེ་ཅིན།
[^404K]: མཉམ་པའི། སྣར་ཐང་། པེ་ཅིན།
[^405K]: བསལ་བའི། སྣར་ཐང་། པེ་ཅིན།
[^406K]: བསྡུས། སྣར་ཐང་། པེ་ཅིན།
[^407K]: ཀྱི། སྣར་ཐང་། པེ་ཅིན།
[^408K]: འགྲུབ་པོ། སྣར་ཐང་། པེ་ཅིན།
[^409K]: བབ། སྣར་ཐང་། པེ་ཅིན།
[^410K]: སྨྲས་པས། སྣར་ཐང་། པེ་ཅིན།
[^411K]: གང། སྣར་ཐང་། པེ་ཅིན།
[^412K]: རྟེན་པ། སྣར་ཐང་། པེ་ཅིན།
[^413K]: ཇི་མཚན་མ་པ། སྣར་ཐང་། པེ་ཅིན།
[^414K]: བསལ་བ། སྣར་ཐང་། པེ་ཅིན།
[^415K]: ཉིད། སྣར་ཐང་། པེ་ཅིན།
[^416K]: གཉིས། པེ་ཅིན།
[^417K]: དོ། སྣར་ཐང་། པེ་ཅིན།
[^418K]: འོས་པར། སྣར་ཐང་། པེ་ཅིན།
[^419K]: ཉིད། ཞེས་པར་མ་གཞན་ནང་མེད།
[^420K]: འགྱུར་བའོ། སྣར་ཐང་།
[^421K]: གིས། སྣར་ཐང་།
[^422K]: ཀྱིས། སྣར་ཐང་། པེ་ཅིན།
[^423K]: ནི། ཞེས་པར་མ་གཞན་ནང་མེད།
[^424K]: རིགས་ནི་འདི་ཞེས་བྱ། ཞེས་པར་མ་གཞན་ནང་མེད།
[^425K]: དེ། སྣར་ཐང་། པེ་ཅིན།
[^426K]: དག་པར་མ། སྣར་ཐང་། པེ་ཅིན།
[^427K]: ཀྱི། སྣར་ཐང་། པེ་ཅིན།
[^428K]: ཀྱི། སྣར་ཐང་། པེ་ཅིན།
[^429K]: གིས། སྣར་ཐང་། པེ་ཅིན།
[^430K]: དང་།  གང་གིས། སྣར་ཐང་། པེ་ཅིན།
[^431K]: དང། ཞེས་པར་མ་གཞན་ནང་མེད།
[^432K]: ཡང་དག་པའི། སྣར་ཐང་། པེ་ཅིན།
[^433K]: ཏོ། སྣར་ཐང་། པེ་ཅིན།
[^434K]: ཞེས་བྱ་བར། སྣར་ཐང་། པེ་ཅིན།
[^435K]: གིས། སྣར་ཐང་། པེ་ཅིན།
[^436K]: དུ། ཞེས་པར་མ་གཞན་ནང་མེད།
[^437K]: དང། ཞེས་པར་མ་གཞན་ནང་མེད།
[^438K]: བསྡུས་པའི། སྣར་ཐང་། པེ་ཅིན།
[^439K]: ལ། ཞེས་པར་མ་གཞན་ནང་མེད།
[^440K]: ཡང། སྣར་ཐང་། པེ་ཅིན།
[^441K]: ཡང། ཞེས་པར་མ་གཞན་ནང་མེད།
[^442K]: གིས། སྣར་ཐང་། པེ་ཅིན།
[^443K]: གྱིས། སྣར་ཐང་། པེ་ཅིན།
[^444K]: སྤངས་པའི། སྣར་ཐང་། པེ་ཅིན།
[^445K]: ན། སྣར་ཐང་། པེ་ཅིན།
[^446K]: སྤང། སྣར་ཐང་། པེ་ཅིན།
[^447K]: ཉོན་མོངས་པའི། སྣར་ཐང་། པེ་ཅིན།
[^448K]: བདེ་བ་བའོ། སྣར་ཐང་། པེ་ཅིན།
[^449K]: འབྲལ་པར། སྣར་ཐང་། པེ་ཅིན།
[^450K]: གྱི། སྣར་ཐང་།
[^451K]: གིས། སྣར་ཐང་། པེ་ཅིན།
[^452K]: སྨོན་མ། སྣར་ཐང་། པེ་ཅིན།
[^453K]: བསྒྲུབས་པར། སྣར་ཐང་། པེ་ཅིན།
[^454K]: དེ། སྣར་ཐང་། པེ་ཅིན།
[^455K]: ཞེས་བྱ་བའོ། སྣར་ཐང་། པེ་ཅིན།
[^456K]: བལྟམས་ཁ་ལྟམས་པ། སྣར་ཐང་། པེ་ཅིན།
[^457K]: བསྒྱུར་བའི། སྣར་ཐང་། པེ་ཅིན།
[^458K]: སྦྱང་བ། སྣར་ཐང་།
[^459K]: དྲུག། སྣར་ཐང་། པེ་ཅིན།
[^460K]: གི། སྣར་ཐང་། པེ་ཅིན།
[^461K]: གིས། པེ་ཅིན།
[^462K]: ཀྱི། སྣར་ཐང་།
[^463K]: ངེས་པར་ཅི་ཞིག་ཡོངས་སུ། ཞེས་པར་མ་གཞན་ནང་མེད།
[^464K]: བསྙམ། སྣར་ཐང་། པེ་ཅིན།
[^465K]: ན། སྣར་ཐང་། པེ་ཅིན།
[^466K]: གྱི་ཞེ་ན། སྣར་ཐང་། པེ་ཅིན།
[^467K]: ནས། སྣར་ཐང་། པེ་ཅིན།
[^468K]: སྤོང། སྣར་ཐང་། པེ་ཅིན།
[^469K]: རག་པའི། སྣར་ཐང་། པེ་ཅིན།
[^470K]: ཨ་སྨྲ། སྣར་ཐང་། པེ་ཅིན།
[^471K]: ལོངས་སྤྱད་པའི། སྣར་ཐང་། པེ་ཅིན།
[^472K]: གིས། སྣར་ཐང་། པེ་ཅིན།
[^473K]: ལེའུ། སྣར་ཐང་། པེ་ཅིན།
[^474K]: རྟོགས་པ། སྣར་ཐང་། པེ་ཅིན།
[^475K]: སྒྲུབ་པ། སྣར་ཐང་། པེ་ཅིན།
[^476K]: དེར། སྣར་ཐང་། པེ་ཅིན།
[^477K]: ཀྱི། སྣར་ཐང་། པེ་ཅིན།
[^478K]: ཀྱི། སྣར་ཐང་། པེ་ཅིན།
[^479K]: རབ་ཏུ། ཞེས་པར་མ་གཞན་ནང་མེད།
[^480K]: སྤང་བའི། སྣར་ཐང་། པེ་ཅིན།
[^481K]: རྒྱུ། སྣར་ཐང་། པེ་ཅིན།
[^482K]: རྟགས་པ། སྣར་ཐང་། པེ་ཅིན།
[^483K]: བྱེད་པར། སྣར་ཐང་། པེ་ཅིན།
[^484K]: རྟས་པ། སྣར་ཐང་། པེ་ཅིན།
[^485K]: རྟས་པའི། སྣར་ཐང་། པེ་ཅིན།
[^486K]: རྟས་པ། སྣར་ཐང་། པེ་ཅིན།
[^487K]: ཆུང་ངུ་ཡིས། སྣར་ཐང་། པེ་ཅིན།
[^488K]: འབྱུང་བའི། སྣར་ཐང་། པེ་ཅིན།
[^489K]: རིགས་པའི། སྣར་ཐང་། པེ་ཅིན།
[^491K]: བརྟེན། སྣར་ཐང་། པེ་ཅིན།
[^492K]: རྟས་པའི། སྣར་ཐང་། པེ་ཅིན།
[^493K]: མ། སྣར་ཐང་། པེ་ཅིན།
[^494K]: དེས་ན། སྣར་ཐང་། པེ་ཅིན།
[^495K]: རྩོན་པའི། སྣར་ཐང་། པེ་ཅིན།
[^496K]: རྟོགས་པའི། སྣར་ཐང་།
[^497K]: རྟོགས། སྣར་ཐང་། པེ་ཅིན།
[^498K]: དད་པས། ཞེས་པར་མ་གཞན་ནང་མེད།
[^499K]: ཏེ།  མཐོང་བའི། སྣར་ཐང་། པེ་ཅིན།
[^500K]: ལ། ཞེས་པར་མ་གཞན་ནང་མེད།
[^501K]: སྒྲུབ་པ། སྣར་ཐང་། པེ་ཅིན།
[^502K]: ལུས་པ། སྣར་ཐང་། པེ་ཅིན།
[^503K]: སྒྲུབ་པ། སྣར་ཐང་། པེ་ཅིན།
[^504K]: གི། སྣར་ཐང་། པེ་ཅིན།
[^505K]: རྟུལ་པོའི། སྣར་ཐང་། པེ་ཅིན།
[^506K]: བྱས་པའོ། སྣར་ཐང་། པེ་ཅིན།
[^507K]: རྐྱེན། སྣར་ཐང་། པེ་ཅིན།
[^508K]: གུས་པས། སྣར་ཐང་། པེ་ཅིན།
[^509K]: ཉེ་སྒྲུབ་པ་ནི། སྣར་ཐང་། པེ་ཅིན།
[^510K]: འགྱུར། སྣར་ཐང་། པེ་ཅིན།
[^511K]: གཅད་པའོ། སྣར་ཐང་། པེ་ཅིན།
[^512K]: རྟེན་པའི། སྣར་ཐང་། པེ་ཅིན།
[^513K]: གི། སྣར་ཐང་། པེ་ཅིན།
[^514K]: གྱིས། སྣར་ཐང་། པེ་ཅིན།
[^515K]: ངེས་པ། སྣར་ཐང་། པེ་ཅིན།
[^516K]: ཞེས་བྱའོ། སྣར་ཐང་།
[^517K]: ཆུང་བའི་ཕྱིར། ཞེས་པར་མ་གཞན་ནང་མེད།
[^518K]: ཡང། ཞེས་པར་མ་གཞན་ནང་མེད།
[^519K]: བརྩམ། སྣར་ཐང་། པེ་ཅིན།
[^520K]: གིས། སྣར་ཐང་། པེ་ཅིན།
[^521K]: གསུང་བས། སྣར་ཐང་། པེ་ཅིན།
[^522K]: འདིར། ཞེས་པར་མ་གཞན་ནང་མེད།
[^523K]: དེ། སྣར་ཐང་།
[^524K]: དེ། སྣར་ཐང་། པེ་ཅིན།
[^525K]: དེས། སྣར་ཐང་། པེ་ཅིན།
[^526K]: དེ། ཞེས་པར་མ་གཞན་ནང་མེད།
[^527K]: བཟློག་པར། སྣར་ཐང་། པེ་ཅིན།
[^528K]: གསུང་བ། སྣར་ཐང་།
[^529K]: བགྲོད་པར། སྣར་ཐང་། པེ་ཅིན།
[^530K]: བསྒྱུར་བ། སྣར་ཐང་། པེ་ཅིན།
[^531K]: གདུལ། སྣར་ཐང་། པེ་ཅིན།
[^532K]: མེད་པོ། སྣར་ཐང་། པེ་ཅིན།
[^533K]: ཐབས་མཁྱེན་པའི། ཞེས་པར་མ་གཞན་ནང་མེད།
[^534K]: ལེགས་པ། པེ་ཅིན།
[^535K]: ཀྱིས། སྣར་ཐང་། པེ་ཅིན།
[^536K]: གསལ་བའི། སྣར་ཐང་། པེ་ཅིན།
[^537K]: གྱི། སྣར་ཐང་། པེ་ཅིན།
[^538K]: ཀྱི། པེ་ཅིན།
[^539K]: ཟིན་པའི། སྣར་ཐང་། པེ་ཅིན།
[^540K]: འགྱུར་བ། སྣར་ཐང་། པེ་ཅིན།
[^541K]: གྱི། སྣར་ཐང་། པེ་ཅིན།
[^542K]: དེ་ཉིད། ཞེས་པར་མ་གཞན་ནང་མེད།
[^543K]: འགྱུར་བ་ཡིན། །དེ་ལྟར། སྣར་ཐང་། པེ་ཅིན།
[^544K]: བཀབ་པས། སྣར་ཐང་། པེ་ཅིན།
[^545K]: རྟོན་པ། སྣར་ཐང་། པེ་ཅིན།
[^546K]: ལ་ལ། སྣར་ཐང་།
[^547K]: གྱི། སྣར་ཐང་། པེ་ཅིན།
[^548K]: འགྲུབ་པར། སྣར་ཐང་། པེ་ཅིན།
[^549K]: སྟོན་པའི། སྣར་ཐང་། པེ་ཅིན།
[^550K]: གཏོགས་པ། སྣར་ཐང་། པེ་ཅིན།
[^551K]: རྟོག། སྣར་ཐང་། པེ་ཅིན།
[^552K]: རྟོག་པའི། སྣར་ཐང་། པེ་ཅིན།
[^553K]: ཉིད། སྣར་ཐང་། པེ་ཅིན།
[^554K]: གྱུར་པ། སྣར་ཐང་། པེ་ཅིན།
[^555K]: བརྟན་པར། སྣར་ཐང་། པེ་ཅིན།
[^556K]: འདིར་སློབ་དཔོན་པ། སྣར་ཐང་།
[^557K]: ཡིན། སྣར་ཐང་། པེ་ཅིན།
[^558K]: ཡིན་པ། སྣར་ཐང་། པེ་ཅིན།
[^559K]: ཆོས། ཞེས་པར་མ་གཞན་ནང་མེད།
[^560K]: ཀྱི། ཞེས་པར་མ་གཞན་ནང་མེད།
[^561K]: ཀྱི། སྣར་ཐང་།
[^562K]: དུ་བ། སྣར་ཐང་། པེ་ཅིན།
[^563K]: གི། ཞེས་པར་མ་གཞན་ནང་མེད།
[^564K]: ཀྱིས། ཞེས་པར་མ་གཞན་ནང་མེད།
[^565K]: ལེའུ། སྣར་ཐང་། པེ་ཅིན།
[^566K]: སེམས་དཔའི། སྣར་ཐང་། པེ་ཅིན།
[^567K]: སེམས་དཔའི། ཞེས་པར་མ་གཞན་ནང་མེད།
[^568K]: མང་བ། སྣར་ཐང་། པེ་ཅིན།
[^569K]: ཀྱིས། སྣར་ཐང་།
[^570K]: སེམས་དཔས། སྣར་ཐང་། པེ་ཅིན།
[^571K]: ཀྱི། སྣར་ཐང་། པེ་ཅིན།
[^572K]: ཀྱི། སྣར་ཐང་། པེ་ཅིན།
[^573K]: མང་བ། སྣར་ཐང་། པེ་ཅིན།
[^574K]: དག། སྣར་ཐང་།
[^575K]: ཀྱི། སྣར་ཐང་། པེ་ཅིན།
[^576K]: ལས། སྣར་ཐང་། པེ་ཅིན།
[^577K]: སྒྲུབ། སྣར་ཐང་། པེ་ཅིན།
[^578K]: ཀྱི། སྣར་ཐང་། པེ་ཅིན།
[^579K]: སྐྱེད་པར། སྣར་ཐང་། པེ་ཅིན།
[^580K]: ཀྱི། ཞེས་པར་མ་གཞན་ནང་མེད།
[^581K]: སྒྲུབ་པ། སྣར་ཐང་། པེ་ཅིན།
[^582K]: གིས། སྣར་ཐང་། པེ་ཅིན།
[^583K]: དང། ཞེས་པར་མ་གཞན་ནང་མེད།
[^584K]: ལ་སོགས་པའོ། སྣར་ཐང་། པེ་ཅིན།
[^585K]: བརྟེན་པ། སྣར་ཐང་། པེ་ཅིན།
[^586K]: མོས་པས། སྣར་ཐང་། པེ་ཅིན།
[^587K]: བསྒོམས་པ། སྣར་ཐང་། པེ་ཅིན།
[^588K]: མོས་པས། སྣར་ཐང་། པེ་ཅིན།
[^589K]: བྱས། ཞེས་པར་མ་གཞན་ནང་མེད།
[^590K]: བསྐྱེད་པའི། སྣར་ཐང་།
[^591K]: དག། སྣར་ཐང་། པེ་ཅིན།
[^592K]: སོ། སྣར་ཐང་། པེ་ཅིན།
[^593K]: ཡང་དག་པ། སྣར་ཐང་། པེ་ཅིན།
[^594K]: གསལ་བར། སྣར་ཐང་། པེ་ཅིན།
[^595K]: ལས། ཞེས་པར་མ་གཞན་ནང་མེད།
[^596K]: ཉེ་བ། སྣར་ཐང་། པེ་ཅིན།
[^597K]: དེ་ལྟ་བུ། སྣར་ཐང་། པེ་ཅིན།
[^598K]: སྨྲ་བའོ། སྣར་ཐང་། པེ་ཅིན།
[^599K]: གིས་སྨྲ་བ། སྣར་ཐང་། པེ་ཅིན།
[^600K]: འདིའི། སྣར་ཐང་། པེ་ཅིན།
[^601K]: གཞག་པ་པས། སྣར་ཐང་། པེ་ཅིན།
[^602K]: སྒྲུབ་པོ། སྣར་ཐང་། པེ་ཅིན།
[^603K]: འབྱུང་བས། སྣར་ཐང་། པེ་ཅིན།
[^604K]: འབྱུང། སྣར་ཐང་། པེ་ཅིན།
[^605K]: འབྱུང་བ་གསལ་བ། སྣར་ཐང་། པེ་ཅིན།
[^606K]: སྒྲུབ་པ། སྣར་ཐང་། པེ་ཅིན།
[^607K]: གྲུབ་པའོ། ཅོ་ནེ། པེ་ཅིན།
[^608K]: ལ་སོགས་པའི། སྣར་ཐང་། པེ་ཅིན།
[^609K]: སྐྱེད་པ། སྣར་ཐང་།
[^610K]: མི། སྣར་ཐང་།
[^611K]: སྐྱེས་པ་དང། སྣར་ཐང་། པེ་ཅིན།
[^612K]: དེ་དང། ཞེས་པར་མ་གཞན་ནང་མེད།
[^613K]: བསྒྱུར་བའམ། ཅོ་ནེ། སྣར་ཐང་། པེ་ཅིན།
[^614K]: ལ། སྣར་ཐང་། པེ་ཅིན།
[^615K]: ལས། སྣར་ཐང་། པེ་ཅིན།
[^616K]: ལས། སྣར་ཐང་། པེ་ཅིན།
[^617K]: ཏེ། རང་གི་འབྲས་བུ་ཐ་མའི་བར་དུའོ། སྣར་ཐང་། པེ་ཅིན།
[^618K]: ཐ་དད་པའི། སྣར་ཐང་། པེ་ཅིན།
[^619K]: ཡུལ། སྣར་ཐང་། པེ་ཅིན།
[^620K]: འཛིན་པ་ཡིན། སྣར་ཐང་། པེ་ཅིན།
[^621K]: སྒྲུབ་པར། སྣར་ཐང་། པེ་ཅིན།
[^622K]: ཏུ། ཞེས་པར་མ་གཞན་ནང་མེད།
[^623K]: མཐུན། སྣར་ཐང་། པེ་ཅིན།
[^624K]: ཀྱིས། སྣར་ཐང་། པེ་ཅིན།
[^625K]: སྐྱེད་པའོ། སྣར་ཐང་། པེ་ཅིན།
[^626K]: ཞེས་དང། སྣར་ཐང་། པེ་ཅིན།
[^627K]: གཞི། སྣར་ཐང་། པེ་ཅིན།
[^628K]: འགྲུབ་པའི། སྣར་ཐང་། པེ་ཅིན།
[^629K]: གྱི། སྣར་ཐང་། པེ་ཅིན།
[^630K]: གཞི། སྣར་ཐང་། པེ་ཅིན།
[^631K]: འགགས། ཅོ་ནེ།
[^632K]: གྱི། སྣར་ཐང་། པེ་ཅིན།
[^633K]: འདས་པའི། སྣར་ཐང་། པེ་ཅིན།
[^634K]: དེ། སྣར་ཐང་། པེ་ཅིན།
[^635K]: བརྟེན་པ། སྣར་ཐང་། པེ་ཅིན།
[^636K]: སོགས་པའོ། སྣར་ཐང་།
[^637K]: བྱེད་པའི། སྣར་ཐང་།
[^638K]: ལྔ་པོ། ཞེས་པར་མ་གཞན་ནང་མེད།
[^639K]: ཁྱད་པར། སྣར་ཐང་། པེ་ཅིན།
[^640K]: དང་བ། སྣར་ཐང་། པེ་ཅིན།
[^641K]: ནི། སྣར་ཐང་། པེ་ཅིན།
[^642K]: དང། ཞེས་པར་མ་གཞན་ནང་མེད།
[^643K]: ཇི་ལྟར། སྣར་ཐང་། པེ་ཅིན།
[^644K]: སྟོན་བ་ལ་སོགས་པའོ། །ཇི་ལྟར། སྣར་ཐང་། པེ་ཅིན།
[^645K]: བསྐུལ། སྣར་ཐང་། པེ་ཅིན།
[^646K]: གཟེང། སྣར་ཐང་། པེ་ཅིན།
[^647K]: གཟེང། སྣར་ཐང་། པེ་ཅིན།
[^648K]: རིགས་པ། སྣར་ཐང་། པེ་ཅིན།
[^649K]: འཐུན་པའོ། སྣར་ཐང་། པེ་ཅིན།
[^650K]: འཁོར། སྣར་ཐང་། པེ་ཅིན།
[^651K]: ཉེ་བར་སྤྱད་པ། སྣར་ཐང་།
[^652K]: གནས་པ། སྣར་ཐང་།
[^653K]: ལ། ཞེས་པར་མ་གཞན་ནང་མེད།
[^654K]: རྩོམ་པར། སྣར་ཐང་། པེ་ཅིན།
[^655K]: གྱུར་པར། སྣར་ཐང་།
[^656K]: ཞེས་བྱ་བའོ།  །དཔྱོད་པར། སྣར་ཐང་། པེ་ཅིན།
[^657K]: ལ། སྣར་ཐང་། པེ་ཅིན།
[^658K]: གནས། སྣར་ཐང་། པེ་ཅིན།
[^659K]: གཏོགས་པའི། པེ་ཅིན།
[^660K]: ཐོབས་པས། སྣར་ཐང་། པེ་ཅིན།
[^661K]: བརྗོད་པར། སྣར་ཐང་། པེ་ཅིན།
[^662K]: མ། སྣར་ཐང་། པེ་ཅིན།
[^663K]: གཞུག་པར། སྣར་ཐང་། པེ་ཅིན།
[^664K]: བརྒྱད་པོ། སྣར་ཐང་། པེ་ཅིན།
[^665K]: ལྔ་ཡིས། སྣར་ཐང་། པེ་ཅིན།
[^666K]: ཐོབ་ལ། སྣར་ཐང་། པེ་ཅིན།
[^667K]: ན། སྣར་ཐང་། པེ་ཅིན།
[^668K]: ནས། སྣར་ཐང་། པེ་ཅིན།
[^669K]: ཀྱི། སྣར་ཐང་། པེ་ཅིན།
[^670K]: བསྡོམ། སྣར་ཐང་། པེ་ཅིན།
[^671K]: ལས། སྣར་ཐང་། པེ་ཅིན།
[^672K]: གཟུང་བའོ། སྣར་ཐང་། པེ་ཅིན།
[^673K]: རྟོགས་པའི། སྣར་ཐང་། པེ་ཅིན།
[^674K]: དུ། ཞེས་པར་མ་གཞན་ནང་མེད།
[^675K]: ཀྱི། སྣར་ཐང་། པེ་ཅིན།
[^676K]: བྱ། སྣར་ཐང་། པེ་ཅིན།
[^677K]: བརྗོད་པར། སྣར་ཐང་། པེ་ཅིན།
[^678K]: རིམ་པར། སྣར་ཐང་། པེ་ཅིན།
[^679K]: ནི། སྣར་ཐང་། པེ་ཅིན།
[^680K]: གིས། སྣར་ཐང་། པེ་ཅིན།
[^681K]: ངེས་པར། སྣར་ཐང་། པེ་ཅིན།
[^682K]: དོ། སྣར་ཐང་། པེ་ཅིན།
[^683K]: བྱེད་པ། སྣར་ཐང་། པེ་ཅིན།
[^684K]: འགྲོ་བ་ཡིས། སྣར་ཐང་། པེ་ཅིན།
[^685K]: ཟློགས་པར་རྩོམ་པར། སྣར་ཐང་། པེ་ཅིན།
[^686K]: ལྟ་བ། སྣར་ཐང་། པེ་ཅིན།
[^687K]: མགུར། སྣར་ཐང་། པེ་ཅིན།
[^688K]: ལ། སྣར་ཐང་། པེ་ཅིན།
[^689K]: བསྒྱུར། སྣར་ཐང་། པེ་ཅིན།
[^690K]: གཏེའུར་འཇོག་པའོ། སྣར་ཐང་། པེ་ཅིན།
[^691K]: མགུར། སྣར་ཐང་། པེ་ཅིན།
[^692K]: མགུར། སྣར་ཐང་། པེ་ཅིན།
[^693K]: ནས། སྣར་ཐང་། པེ་ཅིན།
[^694K]: རྩོམ། སྣར་ཐང་། པེ་ཅིན།
[^695K]: བསྣུན་པ། ཅོ་ནེ།
[^696K]: སྐྱེ་བར། སྣར་ཐང་། པེ་ཅིན།
[^697K]: སྐུར་བ། སྣར་ཐང་། པེ་ཅིན།
[^698K]: ཀྱིས། སྣར་ཐང་། པེ་ཅིན།
[^699K]: སྙོམས་པའི། སྣར་ཐང་། པེ་ཅིན།
[^700K]: སྦྱིན་པ། སྣར་ཐང་། པེ་ཅིན།
[^701K]: ཞེ་ན། སྣར་ཐང་། པེ་ཅིན།
[^702K]: ལྡོག་པའི། སྣར་ཐང་། པེ་ཅིན།
[^703K]: ལ། སྣར་ཐང་། པེ་ཅིན།
[^704K]: ཁྱད། སྣར་ཐང་། པེ་ཅིན།
[^705K]: ལ། ཞེས་པར་མ་གཞན་ནང་མེད།
[^706K]: དུ། ཞེས་པར་མ་གཞན་ནང་མེད།
[^707K]: ལ་སོགས་པ། སྣར་ཐང་། པེ་ཅིན།
[^708K]: རིང་ཐང། སྣར་ཐང་། པེ་ཅིན།
[^709K]: ཁྲོ་བས། སྣར་ཐང་། པེ་ཅིན།
[^710K]: གཟུང་བ། སྣར་ཐང་། པེ་ཅིན།
[^711K]: གཏགས། སྣར་ཐང་། པེ་ཅིན།
[^712K]: སྒྲུབས་པའོ། སྣར་ཐང་། པེ་ཅིན།
[^713K]: སྨ་བ། སྣར་ཐང་། པེ་ཅིན།
[^714K]: སྨོས་པའོ། སྣར་ཐང་། པེ་ཅིན།
[^715K]: དག་པའི། སྣར་ཐང་། པེ་ཅིན།
[^716K]: འཇིག་རྟེན་པའི། སྣར་ཐང་། པེ་ཅིན།
[^717K]: འདས་པའི། སྣར་ཐང་། པེ་ཅིན།
[^718K]: ཞེས་པ། སྣར་ཐང་། པེ་ཅིན།
[^719K]: མངོན་དུ། སྣར་ཐང་། པེ་ཅིན།
[^720K]: བརྗོད། སྣར་ཐང་། པེ་ཅིན།
[^721K]: གཞིའི། སྣར་ཐང་། པེ་ཅིན།
[^722K]: བསྒྱུར་བ། སྣར་ཐང་། པེ་ཅིན།
[^723K]: བསྐང་བ། སྣར་ཐང་། པེ་ཅིན།
[^724K]: སྒྲུབ་པར། སྣར་ཐང་། པེ་ཅིན།
[^725K]: ངོ་བོ་ཉིད་ནི་སྦྱིན་པའི། ཞེས་པར་མ་གཞན་ནང་མེད།
[^726K]: འཕོངས་པ། སྣར་ཐང་། པེ་ཅིན།
[^727K]: སྦྱིན་པས། སྣར་ཐང་། པེ་ཅིན།
[^728K]: བསྡུས། སྣར་ཐང་། པེ་ཅིན།
[^729K]: ཞེ་ན། སྣར་ཐང་། པེ་ཅིན།
[^730K]: བྱ་ཞེས་བྱ་བ། སྣར་ཐང་། པེ་ཅིན།
[^731K]: བྱ་སྟེ་བྱ་བའི། སྣར་ཐང་། བྱ་བའི། པེ་ཅིན།
[^732K]: ཡང་དག་པའི། སྣར་ཐང་། པེ་ཅིན།
[^733K]: ལྟ་བུ། སྣར་ཐང་། པེ་ཅིན།
[^734K]: དུ། ཞེས་པར་མ་གཞན་ནང་མེད།
[^735K]: ཞེས། སྣར་ཐང་། པེ་ཅིན།
[^736K]: བགེགས། སྣར་ཐང་། པེ་ཅིན།
[^737K]: བགེགས། སྣར་ཐང་། པེ་ཅིན།
[^738K]: ཡང་དག་པ། སྣར་ཐང་། པེ་ཅིན།
[^739K]: ཅན་དང་ཤེས་རབ། སྣར་ཐང་། པེ་ཅིན།
[^740K]: མདོར། ཞེས་པར་མ་གཞན་ནང་མེད།
[^741K]: བྱས་པའོ། སྣར་ཐང་། པེ་ཅིན།
[^742K]: བྱང་ནས། སྣར་ཐང་། པེ་ཅིན།
[^743K]: དངོས་པོ་ནི། སྣར་ཐང་། པེ་ཅིན།
[^744K]: གསལ་བས། སྣར་ཐང་། པེ་ཅིན།
[^745K]: ཚེགས། སྣར་ཐང་། པེ་ཅིན།
[^746K]: དང། སྣར་ཐང་། པེ་ཅིན།
[^747K]: ལ། ཞེས་པར་མ་གཞན་ནང་མེད།
[^748K]: གྱིས། སྣར་ཐང་། པེ་ཅིན།
[^749K]: ཕན་པར། སྣར་ཐང་། པེ་ཅིན།
[^750K]: ཉིད། ཞེས་པར་མ་གཞན་ནང་མེད།
[^751K]: ན། སྣར་ཐང་། པེ་ཅིན།
[^752K]: གཏོང་བ་ན། སྣར་ཐང་། པེ་ཅིན།
[^753K]: དངོས་པོ། སྣར་ཐང་། པེ་ཅིན།
[^754K]: ལ་སོགས་པ། སྣར་ཐང་། པེ་ཅིན།
[^755K]: གཏོང་བ། སྣར་ཐང་། པེ་ཅིན།
[^756K]: མཆོག། སྣར་ཐང་། པེ་ཅིན།
[^757K]: འཕོངས་པ། པེ་ཅིན།
[^758K]: འཕོངས་པའོ། སྣར་ཐང་། པེ་ཅིན།
[^759K]: འཕོངས་པ། སྣར་ཐང་།
[^760K]: འཕོངས། སྣར་ཐང་།
[^761K]: ནི། ཞེས་པར་མ་གཞན་ནང་མེད།
[^762K]: གཞན། སྣར་ཐང་། པེ་ཅིན།
[^763K]: བཟློག་པར། ཅོ་ནེ། སྣར་ཐང་། པེ་ཅིན།
[^764K]: ལ། ཞེས་པར་མ་གཞན་ནང་མེད།
[^765K]: གཞོན་པ། སྣར་ཐང་།
[^766K]: ཀྱང། ཞེས་པར་མ་གཞན་ནང་མེད།
[^767K]: བྱས་ནས། སྣར་ཐང་། པེ་ཅིན།
[^768K]: བརྟེན། སྣར་ཐང་། པེ་ཅིན།
[^769K]: མཐོང། སྣར་ཐང་། པེ་ཅིན།
[^770K]: དོ། སྣར་ཐང་། པེ་ཅིན།
[^771K]: ལ་སོགས་པ། སྣར་ཐང་། པེ་ཅིན།
[^772K]: མཐོ། སྣར་ཐང་། པེ་ཅིན།
[^773K]: མཐོ། སྣར་ཐང་། པེ་ཅིན།
[^774K]: ཡོངས་སུ་བ། སྣར་ཐང་། པེ་ཅིན།
[^775K]: ཞེས་བྱ་བ་བའི། སྣར་ཐང་། པེ་ཅིན།
[^776K]: གཟུང་བར། སྣར་ཐང་། པེ་ཅིན།
[^777K]: ལ། ཞེས་པར་མ་གཞན་ནང་མེད།
[^778K]: ཐོབ་བོ། སྣར་ཐང་། པེ་ཅིན།
[^779K]: འགྱུར། སྣར་ཐང་། པེ་ཅིན།
[^780K]: བཅས། སྣར་ཐང་། པེ་ཅིན།
[^781K]: གི། ཞེས་པར་མ་གཞན་ནང་མེད།
[^782K]: བཅས་པ། སྣར་ཐང་། པེ་ཅིན།
[^783K]: སློབ་པ་པོས། སྣར་ཐང་། པེ་ཅིན།
[^784K]: ལྟ་བའམ། སྣར་ཐང་། པེ་ཅིན།
[^785K]: ཡོད་པ། སྣར་ཐང་། པེ་ཅིན།
[^786K]: ཡོད་པ། སྣར་ཐང་། པེ་ཅིན།
[^787K]: སློངས། སྣར་ཐང་། པེ་ཅིན།
[^788K]: སློངས། སྣར་ཐང་། པེ་ཅིན།
[^789K]: མེད། སྣར་ཐང་། པེ་ཅིན།
[^790K]: བཟློག་པར། སྣར་ཐང་།
[^791K]: དེ། སྣར་ཐང་། པེ་ཅིན།
[^792K]: ལྷག་པར། སྣར་ཐང་།
[^793K]: བཟོད་པར། སྣར་ཐང་།
[^794K]: ཇི་ལྟར། སྣར་ཐང་། པེ་ཅིན།
[^795K]: ཟློག་པར། སྣར་ཐང་། པེ་ཅིན།
[^796K]: བསགས་པའི། སྣར་ཐང་། པེ་ཅིན།
[^797K]: ལྷགས་པར། པེ་ཅིན།
[^798K]: ཡོད། ཞེས་པར་མ་གཞན་ནང་མེད།
[^799K]: ལ་ཞེས་བྱ་བ། ཞེས་པར་མ་གཞན་ནང་མེད།
[^800K]: གྱི། སྣར་ཐང་། པེ་ཅིན།
[^801K]: སླད་པ། སྣར་ཐང་། པེ་ཅིན།
[^802K]: ནི། སྣར་ཐང་། པེ་ཅིན།
[^803K]: སྤྲོ་བ་དང། པེ་ཅིན། སྤྲོས་སྤྲོ་བ། སྣར་ཐང་།
[^804K]: ལན། སྣར་ཐང་། པེ་ཅིན།
[^805K]: བསྲེག་པར། སྣར་ཐང་། པེ་ཅིན།
[^806K]: གྱུར་པ། སྣར་ཐང་།
[^807K]: རྒྱ་གར་གྱི་དཔེ་བྱིད་ནས་ཡི་གེ་མ་མཐོང་བས་འཕྲོ་ལུས་ཏེ་ད་དུང་བམ་པོ་བདུན་ཙམ་ཡོད་དོ། སྣར་ཐང་། པེ་ཅིན།